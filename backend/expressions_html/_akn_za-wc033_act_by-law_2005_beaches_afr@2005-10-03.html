



  


<div class="coverpage">
  

  
    <div class="place-name">
      Cape Agulhas<br>
      South Africa
    </div>
  

  
    
  

  
  <h1>
    Verordening insake Strande,
    2005
  </h1>


  
    
      
    
  

  
    <ul class="notice-list">
      
  
  
    <li class="publication-info">
      
        
        <a href="https://commons.laws.africa/akn/za-wc033/act/by-law/2005/beaches/media/publication/za-wc033-act-by-law-2005-beaches-publication-document.pdf">Published in Western Cape Provincial Gazette 6303 on 3 Oktober 2005</a>
      
    </li>
  


      
        
      

      
        
        <li class="commencement-date">
          Inwerking getree op 3 Oktober 2005
          
        </li>
        
        
      

      
        
          <li class="as-at-date-notice">
            [Hierdie weergawe van die relevante dokument vind toepassing vanaf 3 Oktober 2005 en is insluitend van enige verdere wysigings gepubliseer tot en met 9 Augustus 2024.]
          </li>
        
      

      
        
        
        
      

      
        
          
        
      

      
        
          
        
      
    </ul>
  

  
    



  
</div>







<span class="akn-akomaNtoso"><span class="akn-act" data-name="act"><section class="akn-preface" id="preface"><span class="akn-p" id="preface__p_1" data-eId="preface__p_1">Om aktiwiteite op strande en openbare grond aangrensend aan strande te beheer en te orden.</span></section><span class="akn-body"><section class="akn-section" id="sec_1" data-eId="sec_1"><h3>1. Woordbepaling</h3><span class="akn-content"><span class="akn-p" id="sec_1__p_1" data-eId="sec_1__p_1">In hierdie verordening, tensy teenstrydig met die sinsverband, beteken:—</span><span class="akn-p" data-refersTo="#term-gemagtigde_beampte" id="sec_1__p_2" data-eId="sec_1__p_2">"<span class="akn-def" data-refersTo="#term-gemagtigde_beampte" id="sec_1__p_2__def_1" data-eId="sec_1__p_2__def_1">gemagtigde beampte</span>" ’n werknemer van die <span class="akn-term" data-refersTo="#term-Raad" id="sec_1__p_2__term_1" data-eId="sec_1__p_2__term_1">Raad</span> wat deur die <span class="akn-term" data-refersTo="#term-munisipale_bestuurder" id="sec_1__p_2__term_2" data-eId="sec_1__p_2__term_2">munisipale bestuurder</span> aangestel is om die magte van ’n gemagtigde beampte ingevolge die bepalings van hierdie verordening uit te oefen, en ’n <span class="akn-term" data-refersTo="#term-lewensredder" id="sec_1__p_2__term_3" data-eId="sec_1__p_2__term_3">lewensredder</span>;</span><span class="akn-p" data-refersTo="#term-getypoel" id="sec_1__p_3" data-eId="sec_1__p_3">"<span class="akn-def" data-refersTo="#term-getypoel" id="sec_1__p_3__def_1" data-eId="sec_1__p_3__def_1">getypoel</span>" ’n poel wat op die <span class="akn-term" data-refersTo="#term-strand" id="sec_1__p_3__term_1" data-eId="sec_1__p_3__term_1">strand</span> of in die <span class="akn-term" data-refersTo="#term-see" id="sec_1__p_3__term_2" data-eId="sec_1__p_3__term_2">see</span> opgerig is en uitsluitlik ontwerp is vir baaidoeleindes;</span><span class="akn-p" data-refersTo="#term-kennisgewing" id="sec_1__p_4" data-eId="sec_1__p_4">"<span class="akn-def" data-refersTo="#term-kennisgewing" id="sec_1__p_4__def_1" data-eId="sec_1__p_4__def_1">kennisgewing</span>" ’n kennisgewing wat deur die <span class="akn-term" data-refersTo="#term-Raad" id="sec_1__p_4__term_1" data-eId="sec_1__p_4__term_1">Raad</span>, die <span class="akn-term" data-refersTo="#term-munisipale_bestuurder" id="sec_1__p_4__term_2" data-eId="sec_1__p_4__term_2">munisipale bestuurder</span> of ’n <span class="akn-term" data-refersTo="#term-gemagtigde_beampte" id="sec_1__p_4__term_3" data-eId="sec_1__p_4__term_3">gemagtigde beampte</span> opgerig is of vertoon word;</span><span class="akn-p" data-refersTo="#term-lewensredder" id="sec_1__p_5" data-eId="sec_1__p_5">"<span class="akn-def" data-refersTo="#term-lewensredder" id="sec_1__p_5__def_1" data-eId="sec_1__p_5__def_1">lewensredder</span>" ’n persoon wat in daardie hoedanigheid deur die <span class="akn-term" data-refersTo="#term-munisipale_bestuurder" id="sec_1__p_5__term_1" data-eId="sec_1__p_5__term_1">munisipale bestuurder</span> aangestel is en sluit in ’n persoon wat as ’n lewensredder geregistreer is;</span><span class="akn-p" data-refersTo="#term-munisipale_bestuurder" id="sec_1__p_6" data-eId="sec_1__p_6">"<span class="akn-def" data-refersTo="#term-munisipale_bestuurder" id="sec_1__p_6__def_1" data-eId="sec_1__p_6__def_1">munisipale bestuurder</span>" die persoon wat deur die raad ingevolge die Wet op Plaaslike Regering: Munisipale Strukture, 1998 (<a data-href="/akn/za/act/1998/117" class="akn-ref" href="https://resolver.laws.africa/resolve/akn/za/act/1998/117" id="sec_1__p_6__ref_1" data-eId="sec_1__p_6__ref_1">Wet 117 van 1998</a>) aangestel is;</span><span class="akn-p" data-refersTo="#term-munisipaliteit" id="sec_1__p_7" data-eId="sec_1__p_7">"<span class="akn-def" data-refersTo="#term-munisipaliteit" id="sec_1__p_7__def_1" data-eId="sec_1__p_7__def_1">munisipaliteit</span>" die Munisipaliteit van Kaap Agulhas;</span><span class="akn-p" data-refersTo="#term-Raad" id="sec_1__p_8" data-eId="sec_1__p_8">"<span class="akn-def" data-refersTo="#term-Raad" id="sec_1__p_8__def_1" data-eId="sec_1__p_8__def_1">Raad</span>" die munisipale raad van die <span class="akn-term" data-refersTo="#term-munisipaliteit" id="sec_1__p_8__term_1" data-eId="sec_1__p_8__term_1">munisipaliteit</span>;</span><span class="akn-p" data-refersTo="#term-see" id="sec_1__p_9" data-eId="sec_1__p_9">"<span class="akn-def" data-refersTo="#term-see" id="sec_1__p_9__def_1" data-eId="sec_1__p_9__def_1">see</span>" daardie gedeelte van die see waarin normaalweg gebaai word en sluit in die water en die bedding van ’n getyrivier of getystrandmeer;</span><span class="akn-p" data-refersTo="#term-strand" id="sec_1__p_10" data-eId="sec_1__p_10">"<span class="akn-def" data-refersTo="#term-strand" id="sec_1__p_10__def_1" data-eId="sec_1__p_10__def_1">strand</span>" die water en die land tussen die laagwatermerk en die hoogwatermerk en enige aangrensende grond wat aan die <span class="akn-term" data-refersTo="#term-munisipaliteit" id="sec_1__p_10__term_1" data-eId="sec_1__p_10__term_1">munisipaliteit</span> behoort en waartoe die publiek toegang het, maar sluit dit uit enige doelgeboude formele openbare geriewe soos bepaal word ingevolge die <span class="akn-term" data-refersTo="#term-Raad" id="sec_1__p_10__term_2" data-eId="sec_1__p_10__term_2">Raad</span> se Verordening insake Openbare Geriewe;</span><span class="akn-p" data-refersTo="#term-vaartuig" id="sec_1__p_11" data-eId="sec_1__p_11">"<span class="akn-def" data-refersTo="#term-vaartuig" id="sec_1__p_11__def_1" data-eId="sec_1__p_11__def_1">vaartuig</span>" ’n boot, jet-ski of ander vaartuig, en</span><span class="akn-p" data-refersTo="#term-voertuig" id="sec_1__p_12" data-eId="sec_1__p_12">"<span class="akn-def" data-refersTo="#term-voertuig" id="sec_1__p_12__def_1" data-eId="sec_1__p_12__def_1">voertuig</span>" ook ’n sleepwa, woonwa of ’n implement.</span></span></section><section class="akn-section" id="sec_2" data-eId="sec_2"><h3>2. Toepassing van hierdie verordening</h3><section class="akn-subsection" id="sec_2__subsec_1" data-eId="sec_2__subsec_1"><span class="akn-num">(1)</span><span class="akn-content"><span class="akn-p" id="sec_2__subsec_1__p_1" data-eId="sec_2__subsec_1__p_1">Hierdie verordening is van toepassing op enige staatsorgaan.</span></span></section><section class="akn-subsection" id="sec_2__subsec_2" data-eId="sec_2__subsec_2"><span class="akn-num">(2)</span><span class="akn-content"><span class="akn-p" id="sec_2__subsec_2__p_1" data-eId="sec_2__subsec_2__p_1">Die bepalings van hierdie verordening doen nie afbreuk aan die bepalings van enige ander wetgewing nie.</span></span></section></section><section class="akn-section" id="sec_3" data-eId="sec_3"><h3>3. Verbode handelinge</h3><span class="akn-intro"><span class="akn-p" id="sec_3__intro__p_1" data-eId="sec_3__intro__p_1">Niemand mag—</span></span><section class="akn-paragraph" id="sec_3__para_a" data-eId="sec_3__para_a"><span class="akn-num">(a)</span><span class="akn-content"><span class="akn-p" id="sec_3__para_a__p_1" data-eId="sec_3__para_a__p_1">afval, vullis, bottels of enigiets wat ’n oorlas of gesondheidsgevaar mag skep, op die <span class="akn-term" data-refersTo="#term-strand" id="sec_3__para_a__p_1__term_1" data-eId="sec_3__para_a__p_1__term_1">strand</span> of in die <span class="akn-term" data-refersTo="#term-see" id="sec_3__para_a__p_1__term_2" data-eId="sec_3__para_a__p_1__term_2">see</span> plaas of laat uitloop of begrawe nie;</span></span></section><section class="akn-paragraph" id="sec_3__para_b" data-eId="sec_3__para_b"><span class="akn-num">(b)</span><span class="akn-content"><span class="akn-p" id="sec_3__para_b__p_1" data-eId="sec_3__para_b__p_1">die <span class="akn-term" data-refersTo="#term-strand" id="sec_3__para_b__p_1__term_1" data-eId="sec_3__para_b__p_1__term_1">strand</span> of die <span class="akn-term" data-refersTo="#term-see" id="sec_3__para_b__p_1__term_2" data-eId="sec_3__para_b__p_1__term_2">see</span> betree en daar vertoef terwyl so ’n persoon aan ’n aansteeklike of besmetlike siekte ly nie;</span></span></section><section class="akn-paragraph" id="sec_3__para_c" data-eId="sec_3__para_c"><span class="akn-num">(c)</span><span class="akn-intro"><span class="akn-p" id="sec_3__para_c__intro__p_1" data-eId="sec_3__para_c__intro__p_1">terwyl so ’n persoon op die <span class="akn-term" data-refersTo="#term-strand" id="sec_3__para_c__intro__p_1__term_1" data-eId="sec_3__para_c__intro__p_1__term_1">strand</span> of in die <span class="akn-term" data-refersTo="#term-see" id="sec_3__para_c__intro__p_1__term_2" data-eId="sec_3__para_c__intro__p_1__term_2">see</span> is—</span></span><section class="akn-subparagraph" id="sec_3__para_c__subpara_i" data-eId="sec_3__para_c__subpara_i"><span class="akn-num">(i)</span><span class="akn-content"><span class="akn-p" id="sec_3__para_c__subpara_i__p_1" data-eId="sec_3__para_c__subpara_i__p_1">onwelvoeglike, aanstootlike of onfatsoenlike taal besig nie, of</span></span></section><section class="akn-subparagraph" id="sec_3__para_c__subpara_ii" data-eId="sec_3__para_c__subpara_ii"><span class="akn-num">(ii)</span><span class="akn-content"><span class="akn-p" id="sec_3__para_c__subpara_ii__p_1" data-eId="sec_3__para_c__subpara_ii__p_1">hom of haar aanstootlik, onbehoorlik of wanordelik gedra nie, of</span></span></section><section class="akn-subparagraph" id="sec_3__para_c__subpara_iii" data-eId="sec_3__para_c__subpara_iii"><span class="akn-num">(iii)</span><span class="akn-content"><span class="akn-p" id="sec_3__para_c__subpara_iii__p_1" data-eId="sec_3__para_c__subpara_iii__p_1">opsetlik of weens nalatigheid enigiets doen wat ongerief aan ander persone wat van die <span class="akn-term" data-refersTo="#term-strand" id="sec_3__para_c__subpara_iii__p_1__term_1" data-eId="sec_3__para_c__subpara_iii__p_1__term_1">strand</span> of die <span class="akn-term" data-refersTo="#term-see" id="sec_3__para_c__subpara_iii__p_1__term_2" data-eId="sec_3__para_c__subpara_iii__p_1__term_2">see</span> gebruik maak, kan veroorsaak, of wat moontlik die vrede kan versteur nie.</span></span></section></section><section class="akn-paragraph" id="sec_3__para_d" data-eId="sec_3__para_d"><span class="akn-num">(d)</span><span class="akn-content"><span class="akn-p" id="sec_3__para_d__p_1" data-eId="sec_3__para_d__p_1">sonder die skriftelike toestemming van die <span class="akn-term" data-refersTo="#term-munisipale_bestuurder" id="sec_3__para_d__p_1__term_1" data-eId="sec_3__para_d__p_1__term_1">munisipale bestuurder</span>, en dan slegs in ooreenstemming met die voorwaardes wat die <span class="akn-term" data-refersTo="#term-munisipale_bestuurder" id="sec_3__para_d__p_1__term_2" data-eId="sec_3__para_d__p_1__term_2">munisipale bestuurder</span> mag bepaal, ongeag of dit vir vergoeding of wins is, ’n vermaaklikheid, sportaktiwiteit, ontspanningsaktiwiteit of besigheid of handel van watter aard ookal op die <span class="akn-term" data-refersTo="#term-strand" id="sec_3__para_d__p_1__term_3" data-eId="sec_3__para_d__p_1__term_3">strand</span> of in die <span class="akn-term" data-refersTo="#term-see" id="sec_3__para_d__p_1__term_4" data-eId="sec_3__para_d__p_1__term_4">see</span> bedryf nie;</span></span></section><section class="akn-paragraph" id="sec_3__para_e" data-eId="sec_3__para_e"><span class="akn-num">(e)</span><span class="akn-content"><span class="akn-p" id="sec_3__para_e__p_1" data-eId="sec_3__para_e__p_1">sonder die skriftelike toestemming van die <span class="akn-term" data-refersTo="#term-munisipale_bestuurder" id="sec_3__para_e__p_1__term_1" data-eId="sec_3__para_e__p_1__term_1">munisipale bestuurder</span>, en dan slegs in ooreenstemming met die voorwaardes wat die <span class="akn-term" data-refersTo="#term-munisipale_bestuurder" id="sec_3__para_e__p_1__term_2" data-eId="sec_3__para_e__p_1__term_2">munisipale bestuurder</span> mag bepaal, ’n luidspreker, ’n openbare luidsprekerstelsel of iets dergeliks op die <span class="akn-term" data-refersTo="#term-strand" id="sec_3__para_e__p_1__term_3" data-eId="sec_3__para_e__p_1__term_3">strand</span> of in die <span class="akn-term" data-refersTo="#term-see" id="sec_3__para_e__p_1__term_4" data-eId="sec_3__para_e__p_1__term_4">see</span> gebruik nie;</span></span></section><section class="akn-paragraph" id="sec_3__para_f" data-eId="sec_3__para_f"><span class="akn-num">(f)</span><span class="akn-content"><span class="akn-p" id="sec_3__para_f__p_1" data-eId="sec_3__para_f__p_1">sonder die skriftelike toestemming van die <span class="akn-term" data-refersTo="#term-munisipale_bestuurder" id="sec_3__para_f__p_1__term_1" data-eId="sec_3__para_f__p_1__term_1">munisipale bestuurder</span>, en dan slegs in ooreenstemming met die voorwaardes wat die <span class="akn-term" data-refersTo="#term-munisipale_bestuurder" id="sec_3__para_f__p_1__term_2" data-eId="sec_3__para_f__p_1__term_2">munisipale bestuurder</span> mag bepaal, op die <span class="akn-term" data-refersTo="#term-strand" id="sec_3__para_f__p_1__term_3" data-eId="sec_3__para_f__p_1__term_3">strand</span> of in die <span class="akn-term" data-refersTo="#term-see" id="sec_3__para_f__p_1__term_4" data-eId="sec_3__para_f__p_1__term_4">see</span> ’n advertensie vertoon of toelaat dat dit vertoon word nie;</span></span></section><section class="akn-paragraph" id="sec_3__para_g" data-eId="sec_3__para_g"><span class="akn-num">(g)</span><span class="akn-content"><span class="akn-p" id="sec_3__para_g__p_1" data-eId="sec_3__para_g__p_1">’n modelvliegtuig, vlieër of soortgelyke toestel laat vlieg of ’n spel speel wat moontlik besering of ongemak aan toeskouers of ander persone op die <span class="akn-term" data-refersTo="#term-strand" id="sec_3__para_g__p_1__term_1" data-eId="sec_3__para_g__p_1__term_1">strand</span> of in die <span class="akn-term" data-refersTo="#term-see" id="sec_3__para_g__p_1__term_2" data-eId="sec_3__para_g__p_1__term_2">see</span> kan veroorsaak nie;</span></span></section><section class="akn-paragraph" id="sec_3__para_h" data-eId="sec_3__para_h"><span class="akn-num">(h)</span><span class="akn-content"><span class="akn-p" id="sec_3__para_h__p_1" data-eId="sec_3__para_h__p_1">’n spel met ’n harde bal speel nie in ’n gebied waar sulke spele verbied word deur ’n <span class="akn-term" data-refersTo="#term-kennisgewing" id="sec_3__para_h__p_1__term_1" data-eId="sec_3__para_h__p_1__term_1">kennisgewing</span>, of</span></span></section><section class="akn-paragraph" id="sec_3__para_i" data-eId="sec_3__para_i"><span class="akn-num">(i)</span><span class="akn-content"><span class="akn-p" id="sec_3__para_i__p_1" data-eId="sec_3__para_i__p_1">bedwelmende drank gebruik nie in ’n gebied waar sulke gebruik verbied word deur ’n <span class="akn-term" data-refersTo="#term-kennisgewing" id="sec_3__para_i__p_1__term_1" data-eId="sec_3__para_i__p_1__term_1">kennisgewing</span>.</span></span></section></section><section class="akn-section" id="sec_4" data-eId="sec_4"><h3>4. Baaiery</h3><section class="akn-subsection" id="sec_4__subsec_1" data-eId="sec_4__subsec_1"><span class="akn-num">(1)</span><span class="akn-content"><span class="akn-p" id="sec_4__subsec_1__p_1" data-eId="sec_4__subsec_1__p_1">Die <span class="akn-term" data-refersTo="#term-Raad" id="sec_4__subsec_1__p_1__term_1" data-eId="sec_4__subsec_1__p_1__term_1">Raad</span> kan baaiery óf permanent óf tydelik in enige deel van die <span class="akn-term" data-refersTo="#term-see" id="sec_4__subsec_1__p_1__term_2" data-eId="sec_4__subsec_1__p_1__term_2">see</span> of ’n <span class="akn-term" data-refersTo="#term-getypoel" id="sec_4__subsec_1__p_1__term_3" data-eId="sec_4__subsec_1__p_1__term_3">getypoel</span> verbied.</span></span></section><section class="akn-subsection" id="sec_4__subsec_2" data-eId="sec_4__subsec_2"><span class="akn-num">(2)</span><span class="akn-content"><span class="akn-p" id="sec_4__subsec_2__p_1" data-eId="sec_4__subsec_2__p_1">’n Gemagtigde beampte kan baaiery in enige deel van die <span class="akn-term" data-refersTo="#term-see" id="sec_4__subsec_2__p_1__term_1" data-eId="sec_4__subsec_2__p_1__term_1">see</span> of ’n <span class="akn-term" data-refersTo="#term-getypoel" id="sec_4__subsec_2__p_1__term_2" data-eId="sec_4__subsec_2__p_1__term_2">getypoel</span> verbied vir solank as die toestand van die <span class="akn-term" data-refersTo="#term-see" id="sec_4__subsec_2__p_1__term_3" data-eId="sec_4__subsec_2__p_1__term_3">see</span> onveilig geag word.</span></span></section><section class="akn-subsection" id="sec_4__subsec_3" data-eId="sec_4__subsec_3"><span class="akn-num">(3)</span><span class="akn-content"><span class="akn-p" id="sec_4__subsec_3__p_1" data-eId="sec_4__subsec_3__p_1">’n Permanente verbod kragtens hierdie verordening word by wyse van ’n <span class="akn-term" data-refersTo="#term-kennisgewing" id="sec_4__subsec_3__p_1__term_1" data-eId="sec_4__subsec_3__p_1__term_1">kennisgewing</span> aangedui en ’n tydelike verbod deur enige ander herkenbare en verstaanbare teken aan beide uiteindes van die verbode gebied.</span></span></section></section><section class="akn-section" id="sec_5" data-eId="sec_5"><h3>5. Beskadiging van eiendom</h3><span class="akn-intro"><span class="akn-p" id="sec_5__intro__p_1" data-eId="sec_5__intro__p_1">Niemand mag—</span></span><section class="akn-paragraph" id="sec_5__para_a" data-eId="sec_5__para_a"><span class="akn-num">(a)</span><span class="akn-content"><span class="akn-p" id="sec_5__para_a__p_1" data-eId="sec_5__para_a__p_1">’n kennisgewingbord, <span class="akn-term" data-refersTo="#term-kennisgewing" id="sec_5__para_a__p_1__term_1" data-eId="sec_5__para_a__p_1__term_1">kennisgewing</span> of ander kenteken wat deur die <span class="akn-term" data-refersTo="#term-Raad" id="sec_5__para_a__p_1__term_2" data-eId="sec_5__para_a__p_1__term_2">Raad</span>, die <span class="akn-term" data-refersTo="#term-munisipale_bestuurder" id="sec_5__para_a__p_1__term_3" data-eId="sec_5__para_a__p_1__term_3">munisipale bestuurder</span> of ’n <span class="akn-term" data-refersTo="#term-gemagtigde_beampte" id="sec_5__para_a__p_1__term_4" data-eId="sec_5__para_a__p_1__term_4">gemagtigde beampte</span> aangebring, opgeplak of geplaas is, verskuif, skend of andersins daaraan peuter nie, of</span></span></section><section class="akn-paragraph" id="sec_5__para_b" data-eId="sec_5__para_b"><span class="akn-num">(b)</span><span class="akn-content"><span class="akn-p" id="sec_5__para_b__p_1" data-eId="sec_5__para_b__p_1">peuter aan of misbruik maak van, of skade aanrig aan enige gebou, gemakshuisie, skuilplek, kleedkamer of ander gerief wat vir die gebruik van die publiek op die <span class="akn-term" data-refersTo="#term-strand" id="sec_5__para_b__p_1__term_1" data-eId="sec_5__para_b__p_1__term_1">strand</span> verskaf is nie.</span></span></section></section><section class="akn-section" id="sec_6" data-eId="sec_6"><h3>6. Diere op die <span class="akn-term" data-refersTo="#term-strand" id="sec_6__term_1" data-eId="sec_6__term_1">strand</span></h3><section class="akn-subsection" id="sec_6__subsec_1" data-eId="sec_6__subsec_1"><span class="akn-num">(1)</span><span class="akn-intro"><span class="akn-p" id="sec_6__subsec_1__intro__p_1" data-eId="sec_6__subsec_1__intro__p_1">Niemand mag—</span></span><section class="akn-paragraph" id="sec_6__subsec_1__para_a" data-eId="sec_6__subsec_1__para_a"><span class="akn-num">(a)</span><span class="akn-content"><span class="akn-p" id="sec_6__subsec_1__para_a__p_1" data-eId="sec_6__subsec_1__para_a__p_1">in stryd met ’n <span class="akn-term" data-refersTo="#term-kennisgewing" id="sec_6__subsec_1__para_a__p_1__term_1" data-eId="sec_6__subsec_1__para_a__p_1__term_1">kennisgewing</span>, ’n hond wat onder sy of haar toesig is, op die <span class="akn-term" data-refersTo="#term-strand" id="sec_6__subsec_1__para_a__p_1__term_2" data-eId="sec_6__subsec_1__para_a__p_1__term_2">strand</span> of in die <span class="akn-term" data-refersTo="#term-see" id="sec_6__subsec_1__para_a__p_1__term_3" data-eId="sec_6__subsec_1__para_a__p_1__term_3">see</span> of in ’n <span class="akn-term" data-refersTo="#term-getypoel" id="sec_6__subsec_1__para_a__p_1__term_4" data-eId="sec_6__subsec_1__para_a__p_1__term_4">getypoel</span> laat gaan of daar laat vertoef nie;</span></span></section><section class="akn-paragraph" id="sec_6__subsec_1__para_b" data-eId="sec_6__subsec_1__para_b"><span class="akn-num">(b)</span><span class="akn-content"><span class="akn-p" id="sec_6__subsec_1__para_b__p_1" data-eId="sec_6__subsec_1__para_b__p_1">waar die aanwesigheid van honde nie verbied word nie, ’n hond wat onder sy of haar toesig is, op die <span class="akn-term" data-refersTo="#term-strand" id="sec_6__subsec_1__para_b__p_1__term_1" data-eId="sec_6__subsec_1__para_b__p_1__term_1">strand</span> of in die <span class="akn-term" data-refersTo="#term-see" id="sec_6__subsec_1__para_b__p_1__term_2" data-eId="sec_6__subsec_1__para_b__p_1__term_2">see</span> laat gaan of daar laat vertoef nie, tensy so ’n hond behoorlik daarvan weerhou word om ergernis aan enige ander persoon of persone te veroorsaak;</span></span></section><section class="akn-paragraph" id="sec_6__subsec_1__para_c" data-eId="sec_6__subsec_1__para_c"><span class="akn-num">(c)</span><span class="akn-content"><span class="akn-p" id="sec_6__subsec_1__para_c__p_1" data-eId="sec_6__subsec_1__para_c__p_1">’n hond wat onder sy of haar toesig is, op enige gebied aangrensend aan die gebied tussen die hoog- en laagwatermerke laat gaan of toelaat dat dit daarop gaan, tensy so ’n hond aan ’n leiband is nie, of</span></span></section><section class="akn-paragraph" id="sec_6__subsec_1__para_d" data-eId="sec_6__subsec_1__para_d"><span class="akn-num">(d)</span><span class="akn-content"><span class="akn-p" id="sec_6__subsec_1__para_d__p_1" data-eId="sec_6__subsec_1__para_d__p_1">behalwe met die skriftelike toestemming van die <span class="akn-term" data-refersTo="#term-munisipale_bestuurder" id="sec_6__subsec_1__para_d__p_1__term_1" data-eId="sec_6__subsec_1__para_d__p_1__term_1">munisipale bestuurder</span>, en dan slegs in ooreenstemming met die voorwaardes wat die <span class="akn-term" data-refersTo="#term-munisipale_bestuurder" id="sec_6__subsec_1__para_d__p_1__term_2" data-eId="sec_6__subsec_1__para_d__p_1__term_2">munisipale bestuurder</span> mag stel, ’n perd of ander dier wat onder sy of haar toesig is op die <span class="akn-term" data-refersTo="#term-strand" id="sec_6__subsec_1__para_d__p_1__term_3" data-eId="sec_6__subsec_1__para_d__p_1__term_3">strand</span> of in die <span class="akn-term" data-refersTo="#term-see" id="sec_6__subsec_1__para_d__p_1__term_4" data-eId="sec_6__subsec_1__para_d__p_1__term_4">see</span> laat gaan of toelaat dat dit daarop of daarin vertoef nie.</span></span></section></section><section class="akn-subsection" id="sec_6__subsec_2" data-eId="sec_6__subsec_2"><span class="akn-num">(2)</span><span class="akn-content"><span class="akn-p" id="sec_6__subsec_2__p_1" data-eId="sec_6__subsec_2__p_1">’n Gemagtigde beampte kan enige hond of ander dier wat nie of skynbaar nie onder die beheer van ’n persoon is nie, skut.</span></span></section></section><section class="akn-section" id="sec_7" data-eId="sec_7"><h3>7. Reddingstoestelle</h3><span class="akn-intro"><span class="akn-p" id="sec_7__intro__p_1" data-eId="sec_7__intro__p_1">Niemand mag—</span></span><section class="akn-paragraph" id="sec_7__para_a" data-eId="sec_7__para_a"><span class="akn-num">(a)</span><span class="akn-content"><span class="akn-p" id="sec_7__para_a__p_1" data-eId="sec_7__para_a__p_1">uitgesonderd ’n <span class="akn-term" data-refersTo="#term-gemagtigde_beampte" id="sec_7__para_a__p_1__term_1" data-eId="sec_7__para_a__p_1__term_1">gemagtigde beampte</span>, behalwe in tyd van nood, enige reddingstoue of -boei of ander reddingsapparaat wat op die <span class="akn-term" data-refersTo="#term-strand" id="sec_7__para_a__p_1__term_2" data-eId="sec_7__para_a__p_1__term_2">strand</span> of in die <span class="akn-term" data-refersTo="#term-see" id="sec_7__para_a__p_1__term_3" data-eId="sec_7__para_a__p_1__term_3">see</span> aangebring is of in stand gehou word, aanraak, hanteer of op enige wyse gebruik of beskadig nie;</span></span></section><section class="akn-paragraph" id="sec_7__para_b" data-eId="sec_7__para_b"><span class="akn-num">(b)</span><span class="akn-content"><span class="akn-p" id="sec_7__para_b__p_1" data-eId="sec_7__para_b__p_1">die werking van ’n reddingstoestel of -apparaat verhinder of belemmer terwyl dit op die <span class="akn-term" data-refersTo="#term-strand" id="sec_7__para_b__p_1__term_1" data-eId="sec_7__para_b__p_1__term_1">strand</span> of in die <span class="akn-term" data-refersTo="#term-see" id="sec_7__para_b__p_1__term_2" data-eId="sec_7__para_b__p_1__term_2">see</span> in gebruik is nie.</span></span></section></section><section class="akn-section" id="sec_8" data-eId="sec_8"><h3>8. Voertuie en lugvaartuie</h3><span class="akn-intro"><span class="akn-p" id="sec_8__intro__p_1" data-eId="sec_8__intro__p_1">Niemand mag—</span></span><section class="akn-paragraph" id="sec_8__para_a" data-eId="sec_8__para_a"><span class="akn-num">(a)</span><span class="akn-content"><span class="akn-p" id="sec_8__para_a__p_1" data-eId="sec_8__para_a__p_1">behalwe waar dit deur ’n <span class="akn-term" data-refersTo="#term-kennisgewing" id="sec_8__para_a__p_1__term_1" data-eId="sec_8__para_a__p_1__term_1">kennisgewing</span> toegelaat word, ’n <span class="akn-term" data-refersTo="#term-voertuig" id="sec_8__para_a__p_1__term_2" data-eId="sec_8__para_a__p_1__term_2">voertuig</span> op die <span class="akn-term" data-refersTo="#term-strand" id="sec_8__para_a__p_1__term_3" data-eId="sec_8__para_a__p_1__term_3">strand</span> bestuur of parkeer nie;</span></span></section><section class="akn-paragraph" id="sec_8__para_b" data-eId="sec_8__para_b"><span class="akn-num">(b)</span><span class="akn-content"><span class="akn-p" id="sec_8__para_b__p_1" data-eId="sec_8__para_b__p_1">teenstrydig met ’n <span class="akn-term" data-refersTo="#term-kennisgewing" id="sec_8__para_b__p_1__term_1" data-eId="sec_8__para_b__p_1__term_1">kennisgewing</span>, ’n <span class="akn-term" data-refersTo="#term-voertuig" id="sec_8__para_b__p_1__term_2" data-eId="sec_8__para_b__p_1__term_2">voertuig</span> wat deur ’n dier getrek word, ’n fiets of ’n <span class="akn-term" data-refersTo="#term-voertuig" id="sec_8__para_b__p_1__term_3" data-eId="sec_8__para_b__p_1__term_3">voertuig</span> wat deur die wind aangedryf word, op die gedeelte van die <span class="akn-term" data-refersTo="#term-strand" id="sec_8__para_b__p_1__term_4" data-eId="sec_8__para_b__p_1__term_4">strand</span> tussen die hoog- en laagwatermerke bring, daarop ry of dit bestuur nie, of</span></span></section><section class="akn-paragraph" id="sec_8__para_c" data-eId="sec_8__para_c"><span class="akn-num">(c)</span><span class="akn-content"><span class="akn-p" id="sec_8__para_c__p_1" data-eId="sec_8__para_c__p_1">behalwe in ’n noodgeval of met die skriftelike toestemming van die <span class="akn-term" data-refersTo="#term-munisipale_bestuurder" id="sec_8__para_c__p_1__term_1" data-eId="sec_8__para_c__p_1__term_1">munisipale bestuurder</span>, en dan slegs in ooreenstemming met die voorwaardes wat die <span class="akn-term" data-refersTo="#term-munisipale_bestuurder" id="sec_8__para_c__p_1__term_2" data-eId="sec_8__para_c__p_1__term_2">munisipale bestuurder</span> mag bepaal, ’n vliegtuig, insluitend ’n mikroligte vliegtuig, of enige toestel wat op die beginsels van ’n vlieër of valskerm werk, op die <span class="akn-term" data-refersTo="#term-strand" id="sec_8__para_c__p_1__term_3" data-eId="sec_8__para_c__p_1__term_3">strand</span> bring of land nie.</span></span></section></section><section class="akn-section" id="sec_9" data-eId="sec_9"><h3>9. Beheer oor vaartuie</h3><section class="akn-subsection" id="sec_9__subsec_1" data-eId="sec_9__subsec_1"><span class="akn-num">(1)</span><span class="akn-intro"><span class="akn-p" id="sec_9__subsec_1__intro__p_1" data-eId="sec_9__subsec_1__intro__p_1">Die <span class="akn-term" data-refersTo="#term-Raad" id="sec_9__subsec_1__intro__p_1__term_1" data-eId="sec_9__subsec_1__intro__p_1__term_1">Raad</span> kan—</span></span><section class="akn-paragraph" id="sec_9__subsec_1__para_a" data-eId="sec_9__subsec_1__para_a"><span class="akn-num">(a)</span><span class="akn-content"><span class="akn-p" id="sec_9__subsec_1__para_a__p_1" data-eId="sec_9__subsec_1__para_a__p_1">deur <span class="akn-term" data-refersTo="#term-kennisgewing" id="sec_9__subsec_1__para_a__p_1__term_1" data-eId="sec_9__subsec_1__para_a__p_1__term_1">kennisgewing</span> ’n plek of plekke op die <span class="akn-term" data-refersTo="#term-strand" id="sec_9__subsec_1__para_a__p_1__term_2" data-eId="sec_9__subsec_1__para_a__p_1__term_2">strand</span> afsonder vir die tewaterlating, landing, op die <span class="akn-term" data-refersTo="#term-strand" id="sec_9__subsec_1__para_a__p_1__term_3" data-eId="sec_9__subsec_1__para_a__p_1__term_3">strand</span> sleep, hou, verhuur of huur van vaartuie;</span></span></section><section class="akn-paragraph" id="sec_9__subsec_1__para_b" data-eId="sec_9__subsec_1__para_b"><span class="akn-num">(b)</span><span class="akn-content"><span class="akn-p" id="sec_9__subsec_1__para_b__p_1" data-eId="sec_9__subsec_1__para_b__p_1">deur <span class="akn-term" data-refersTo="#term-kennisgewing" id="sec_9__subsec_1__para_b__p_1__term_1" data-eId="sec_9__subsec_1__para_b__p_1__term_1">kennisgewing</span> ’n plek of plekke afsonder vir die uitsluitlike gebruik van verskillende soorte bote of vaartuie, of vir slegs die gebruik van vaartuie wat aan lede van bootklubs behoort;</span></span></section><section class="akn-paragraph" id="sec_9__subsec_1__para_c" data-eId="sec_9__subsec_1__para_c"><span class="akn-num">(c)</span><span class="akn-content"><span class="akn-p" id="sec_9__subsec_1__para_c__p_1" data-eId="sec_9__subsec_1__para_c__p_1">die gebruik of hantering van enige <span class="akn-term" data-refersTo="#term-vaartuig" id="sec_9__subsec_1__para_c__p_1__term_1" data-eId="sec_9__subsec_1__para_c__p_1__term_1">vaartuig</span> of soort daarvan van sekere gedeeltes van die <span class="akn-term" data-refersTo="#term-strand" id="sec_9__subsec_1__para_c__p_1__term_2" data-eId="sec_9__subsec_1__para_c__p_1__term_2">strand</span> verbied, en kan onderskeid maak tussen vaartuie wat behoort aan of gebruik word deur lede van bootklubs en dié wat behoort aan of gebruik word deur nie-lede van sulke klubs;</span></span></section></section><section class="akn-subsection" id="sec_9__subsec_2" data-eId="sec_9__subsec_2"><span class="akn-num">(2)</span><span class="akn-content"><span class="akn-p" id="sec_9__subsec_2__p_1" data-eId="sec_9__subsec_2__p_1">Niemand mag ’n <span class="akn-term" data-refersTo="#term-vaartuig" id="sec_9__subsec_2__p_1__term_1" data-eId="sec_9__subsec_2__p_1__term_1">vaartuig</span> in stryd met subartikel (1) van hierdie verordening te water laat, aan land bring, op die <span class="akn-term" data-refersTo="#term-strand" id="sec_9__subsec_2__p_1__term_2" data-eId="sec_9__subsec_2__p_1__term_2">strand</span> sleep, hou, verhuur of huur nie, tensy dit in ’n noodgeval gedoen word of om lewensreddingswerk te verrig.</span></span></section><section class="akn-subsection" id="sec_9__subsec_3" data-eId="sec_9__subsec_3"><span class="akn-num">(3)</span><span class="akn-content"><span class="akn-p" id="sec_9__subsec_3__p_1" data-eId="sec_9__subsec_3__p_1">Niemand mag ’n <span class="akn-term" data-refersTo="#term-vaartuig" id="sec_9__subsec_3__p_1__term_1" data-eId="sec_9__subsec_3__p_1__term_1">vaartuig</span> vir langer as 24 uur sonder toesig op die <span class="akn-term" data-refersTo="#term-strand" id="sec_9__subsec_3__p_1__term_2" data-eId="sec_9__subsec_3__p_1__term_2">strand</span> laat nie, tensy dit deur ’n <span class="akn-term" data-refersTo="#term-kennisgewing" id="sec_9__subsec_3__p_1__term_3" data-eId="sec_9__subsec_3__p_1__term_3">kennisgewing</span> toegelaat word.</span></span></section><section class="akn-subsection" id="sec_9__subsec_4" data-eId="sec_9__subsec_4"><span class="akn-num">(4)</span><span class="akn-content"><span class="akn-p" id="sec_9__subsec_4__p_1" data-eId="sec_9__subsec_4__p_1">’n Gemagtigde beampte kan ’n <span class="akn-term" data-refersTo="#term-vaartuig" id="sec_9__subsec_4__p_1__term_1" data-eId="sec_9__subsec_4__p_1__term_1">vaartuig</span> skut wat in stryd met subartikel (3) sonder toesig op ’n <span class="akn-term" data-refersTo="#term-strand" id="sec_9__subsec_4__p_1__term_2" data-eId="sec_9__subsec_4__p_1__term_2">strand</span> gelaat word.</span></span></section><section class="akn-subsection" id="sec_9__subsec_5" data-eId="sec_9__subsec_5"><span class="akn-num">(5)</span><span class="akn-intro"><span class="akn-p" id="sec_9__subsec_5__intro__p_1" data-eId="sec_9__subsec_5__intro__p_1">Niemand mag—</span></span><section class="akn-paragraph" id="sec_9__subsec_5__para_a" data-eId="sec_9__subsec_5__para_a"><span class="akn-num">(a)</span><span class="akn-content"><span class="akn-p" id="sec_9__subsec_5__para_a__p_1" data-eId="sec_9__subsec_5__para_a__p_1">’n <span class="akn-term" data-refersTo="#term-vaartuig" id="sec_9__subsec_5__para_a__p_1__term_1" data-eId="sec_9__subsec_5__para_a__p_1__term_1">vaartuig</span>, roeiplank of branderski gebruik of hanteer op ’n wyse wat gevaarlik is vir of ergernis aan enige persoon op die <span class="akn-term" data-refersTo="#term-strand" id="sec_9__subsec_5__para_a__p_1__term_2" data-eId="sec_9__subsec_5__para_a__p_1__term_2">strand</span> of in die <span class="akn-term" data-refersTo="#term-see" id="sec_9__subsec_5__para_a__p_1__term_3" data-eId="sec_9__subsec_5__para_a__p_1__term_3">see</span> veroorsaak nie; en</span></span></section><section class="akn-paragraph" id="sec_9__subsec_5__para_b" data-eId="sec_9__subsec_5__para_b"><span class="akn-num">(b)</span><span class="akn-content"><span class="akn-p" id="sec_9__subsec_5__para_b__p_1" data-eId="sec_9__subsec_5__para_b__p_1">’n <span class="akn-term" data-refersTo="#term-vaartuig" id="sec_9__subsec_5__para_b__p_1__term_1" data-eId="sec_9__subsec_5__para_b__p_1__term_1">vaartuig</span>, roeiplank of branderski in die <span class="akn-term" data-refersTo="#term-see" id="sec_9__subsec_5__para_b__p_1__term_2" data-eId="sec_9__subsec_5__para_b__p_1__term_2">see</span> gebruik waar dit deur ’n <span class="akn-term" data-refersTo="#term-kennisgewing" id="sec_9__subsec_5__para_b__p_1__term_3" data-eId="sec_9__subsec_5__para_b__p_1__term_3">kennisgewing</span> verbied word nie.</span></span></section></section></section><section class="akn-section" id="sec_10" data-eId="sec_10"><h3>10. Beheer oor brander- en seilplankry</h3><section class="akn-subsection" id="sec_10__subsec_1" data-eId="sec_10__subsec_1"><span class="akn-num">(1)</span><span class="akn-content"><span class="akn-p" id="sec_10__subsec_1__p_1" data-eId="sec_10__subsec_1__p_1">Die <span class="akn-term" data-refersTo="#term-Raad" id="sec_10__subsec_1__p_1__term_1" data-eId="sec_10__subsec_1__p_1__term_1">Raad</span> kan branderry of seilplankry in enige deel van die <span class="akn-term" data-refersTo="#term-see" id="sec_10__subsec_1__p_1__term_2" data-eId="sec_10__subsec_1__p_1__term_2">see</span> verbied, hetsy permanent of tydelik.</span></span></section><section class="akn-subsection" id="sec_10__subsec_2" data-eId="sec_10__subsec_2"><span class="akn-num">(2)</span><span class="akn-content"><span class="akn-p" id="sec_10__subsec_2__p_1" data-eId="sec_10__subsec_2__p_1">’n Gemagtigde beampte kan branderry of seilplankry verbied op grond daarvan dat dit onveilig is of waarskynlik ongerief vir of besering van ander gebruikers van die <span class="akn-term" data-refersTo="#term-strand" id="sec_10__subsec_2__p_1__term_1" data-eId="sec_10__subsec_2__p_1__term_1">strand</span> of die <span class="akn-term" data-refersTo="#term-see" id="sec_10__subsec_2__p_1__term_2" data-eId="sec_10__subsec_2__p_1__term_2">see</span> of rusverstoring kan veroorsaak.</span></span></section><section class="akn-subsection" id="sec_10__subsec_3" data-eId="sec_10__subsec_3"><span class="akn-num">(3)</span><span class="akn-content"><span class="akn-p" id="sec_10__subsec_3__p_1" data-eId="sec_10__subsec_3__p_1">Enige permanente verbod word by <span class="akn-term" data-refersTo="#term-kennisgewing" id="sec_10__subsec_3__p_1__term_1" data-eId="sec_10__subsec_3__p_1__term_1">kennisgewing</span> aan albei kante van die verbode gebied aangetoon en ’n tydelike verbod deur enige ander herkenbare en verstaanbare teken aan beide uiteindes van die verbode gebied.</span></span></section><section class="akn-subsection" id="sec_10__subsec_4" data-eId="sec_10__subsec_4"><span class="akn-num">(4)</span><span class="akn-content"><span class="akn-p" id="sec_10__subsec_4__p_1" data-eId="sec_10__subsec_4__p_1">Niemand mag branderry of seilplankry in stryd met ’n verbod soos beoog in subartikels (1) en (2) nie.</span></span></section></section><section class="akn-section" id="sec_11" data-eId="sec_11"><h3>11. Beheer oor kampering op die <span class="akn-term" data-refersTo="#term-strand" id="sec_11__term_1" data-eId="sec_11__term_1">strand</span></h3><span class="akn-content"><span class="akn-p" id="sec_11__p_1" data-eId="sec_11__p_1">Behalwe in ’n gerief soos deur die <span class="akn-term" data-refersTo="#term-Raad" id="sec_11__p_1__term_1" data-eId="sec_11__p_1__term_1">Raad</span> vir die doel voorsien of met die skriftelike toestemming van die <span class="akn-term" data-refersTo="#term-munisipale_bestuurder" id="sec_11__p_1__term_2" data-eId="sec_11__p_1__term_2">munisipale bestuurder</span>, mag niemand op enige deel van die <span class="akn-term" data-refersTo="#term-strand" id="sec_11__p_1__term_3" data-eId="sec_11__p_1__term_3">strand</span> ’n tent of ander vaste struktuur opslaan of daarop kampeer nie.</span></span></section><section class="akn-section" id="sec_12" data-eId="sec_12"><h3>12. Beheer oor hengelaars</h3><span class="akn-intro"><span class="akn-p" id="sec_12__intro__p_1" data-eId="sec_12__intro__p_1">Niemand mag—</span></span><section class="akn-paragraph" id="sec_12__para_a" data-eId="sec_12__para_a"><span class="akn-num">(a)</span><span class="akn-content"><span class="akn-p" id="sec_12__para_a__p_1" data-eId="sec_12__para_a__p_1">teenstrydig met ’n <span class="akn-term" data-refersTo="#term-kennisgewing" id="sec_12__para_a__p_1__term_1" data-eId="sec_12__para_a__p_1__term_1">kennisgewing</span> visvang of hengel nie;</span></span></section><section class="akn-paragraph" id="sec_12__para_b" data-eId="sec_12__para_b"><span class="akn-num">(b)</span><span class="akn-content"><span class="akn-p" id="sec_12__para_b__p_1" data-eId="sec_12__para_b__p_1">waar visvang of hengel nie verbode is nie, op so ’n manier ’n lyn of gereedskap ingooi of swaai dat dit iemand anders in gevaar stel of ergernis aandoen nie, of</span></span></section><section class="akn-paragraph" id="sec_12__para_c" data-eId="sec_12__para_c"><span class="akn-num">(c)</span><span class="akn-content"><span class="akn-p" id="sec_12__para_c__p_1" data-eId="sec_12__para_c__p_1">enige aas, hengelgerei of vullis op die <span class="akn-term" data-refersTo="#term-strand" id="sec_12__para_c__p_1__term_1" data-eId="sec_12__para_c__p_1__term_1">strand</span> laat nie.</span></span></section></section><section class="akn-section" id="sec_13" data-eId="sec_13"><h3>13. Beheer oor vure</h3><span class="akn-content"><span class="akn-p" id="sec_13__p_1" data-eId="sec_13__p_1">Niemand mag op die <span class="akn-term" data-refersTo="#term-strand" id="sec_13__p_1__term_1" data-eId="sec_13__p_1__term_1">strand</span> vuurmaak nie, hetsy by wyse van ’n gastoestel of andersins, behalwe op sodanige plekke wat vir die doel deur middel van ’n <span class="akn-term" data-refersTo="#term-kennisgewing" id="sec_13__p_1__term_2" data-eId="sec_13__p_1__term_2">kennisgewing</span> deur die <span class="akn-term" data-refersTo="#term-Raad" id="sec_13__p_1__term_3" data-eId="sec_13__p_1__term_3">Raad</span> afgesonder is.</span></span></section><section class="akn-section" id="sec_14" data-eId="sec_14"><h3>14. Baaigebiede</h3><span class="akn-content"><span class="akn-p" id="sec_14__p_1" data-eId="sec_14__p_1">Die <span class="akn-term" data-refersTo="#term-Raad" id="sec_14__p_1__term_1" data-eId="sec_14__p_1__term_1">Raad</span> kan deur middel van ’n <span class="akn-term" data-refersTo="#term-kennisgewing" id="sec_14__p_1__term_2" data-eId="sec_14__p_1__term_2">kennisgewing</span> enige gedeelte van die <span class="akn-term" data-refersTo="#term-strand" id="sec_14__p_1__term_3" data-eId="sec_14__p_1__term_3">strand</span> of die <span class="akn-term" data-refersTo="#term-see" id="sec_14__p_1__term_4" data-eId="sec_14__p_1__term_4">see</span>, met inbegrip van ’n <span class="akn-term" data-refersTo="#term-getypoel" id="sec_14__p_1__term_5" data-eId="sec_14__p_1__term_5">getypoel</span>, uitsluitlik vir baaiery of sonbaaiery afsonder en reserveer.</span></span></section><section class="akn-section" id="sec_15" data-eId="sec_15"><h3>15. Delegasie</h3><span class="akn-content"><span class="akn-p" id="sec_15__p_1" data-eId="sec_15__p_1">Die <span class="akn-term" data-refersTo="#term-munisipale_bestuurder" id="sec_15__p_1__term_1" data-eId="sec_15__p_1__term_1">munisipale bestuurder</span> mag enige bevoegdheid of plig wat ingevolge die bepalings van hierdie verordening aan die <span class="akn-term" data-refersTo="#term-munisipale_bestuurder" id="sec_15__p_1__term_2" data-eId="sec_15__p_1__term_2">munisipale bestuurder</span> toegeken is, skriftelik aan ’n amptenaar van die <span class="akn-term" data-refersTo="#term-munisipaliteit" id="sec_15__p_1__term_3" data-eId="sec_15__p_1__term_3">munisipaliteit</span> delegeer.</span></span></section><section class="akn-section" id="sec_16" data-eId="sec_16"><h3>16. Misdrywe en strawwe</h3><span class="akn-intro"><span class="akn-p" id="sec_16__intro__p_1" data-eId="sec_16__intro__p_1">’n Persoon wat—</span></span><section class="akn-paragraph" id="sec_16__para_a" data-eId="sec_16__para_a"><span class="akn-num">(a)</span><span class="akn-content"><span class="akn-p" id="sec_16__para_a__p_1" data-eId="sec_16__para_a__p_1">’n bepaling van hierdie verordening oortree;</span></span></section><section class="akn-paragraph" id="sec_16__para_b" data-eId="sec_16__para_b"><span class="akn-num">(b)</span><span class="akn-content"><span class="akn-p" id="sec_16__para_b__p_1" data-eId="sec_16__para_b__p_1">nalaat om ag te slaan op ’n <span class="akn-term" data-refersTo="#term-kennisgewing" id="sec_16__para_b__p_1__term_1" data-eId="sec_16__para_b__p_1__term_1">kennisgewing</span>;</span></span></section><section class="akn-paragraph" id="sec_16__para_c" data-eId="sec_16__para_c"><span class="akn-num">(c)</span><span class="akn-content"><span class="akn-p" id="sec_16__para_c__p_1" data-eId="sec_16__para_c__p_1">nalaat om aan ’n opdrag van ’n <span class="akn-term" data-refersTo="#term-gemagtigde_beampte" id="sec_16__para_c__p_1__term_1" data-eId="sec_16__para_c__p_1__term_1">gemagtigde beampte</span> te voldoen, of</span></span></section><section class="akn-paragraph" id="sec_16__para_d" data-eId="sec_16__para_d"><span class="akn-num">(d)</span><span class="akn-content"><span class="akn-p" id="sec_16__para_d__p_1" data-eId="sec_16__para_d__p_1">’n <span class="akn-term" data-refersTo="#term-gemagtigde_beampte" id="sec_16__para_d__p_1__term_1" data-eId="sec_16__para_d__p_1__term_1">gemagtigde beampte</span> weerstaan of inmeng met die uitvoering van so ’n beampte se pligte</span></span></section><span class="akn-wrapUp"><span class="akn-p" id="sec_16__wrapup__p_1" data-eId="sec_16__wrapup__p_1">is skuldig aan ’n misdryf en kan by skuldigbevinding ’n boete opgelê word.</span></span></section></span></span></span>




