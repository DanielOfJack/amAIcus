



  


<div class="coverpage">
  

  
    <div class="place-name">
      Cape Agulhas<br>
      South Africa
    </div>
  

  
    
  

  
  <h1>
    Verordening insake die Omheining van Persele,
    2005
  </h1>


  
    
      
    
  

  
    <ul class="notice-list">
      
  
  
    <li class="publication-info">
      
        
        <a href="https://commons.laws.africa/akn/za-wc033/act/by-law/2005/fencing-of-premises/media/publication/za-wc033-act-by-law-2005-fencing-of-premises-publication-document.pdf">Published in Western Cape Provincial Gazette 6303 on 3 Oktober 2005</a>
      
    </li>
  


      
        
      

      
        
        <li class="commencement-date">
          Inwerking getree op 3 Oktober 2005
          
        </li>
        
        
      

      
        
          <li class="as-at-date-notice">
            [Hierdie weergawe van die relevante dokument vind toepassing vanaf 3 Oktober 2005 en is insluitend van enige verdere wysigings gepubliseer tot en met 9 Augustus 2024.]
          </li>
        
      

      
        
        
        
      

      
        
          
        
      

      
        
          
        
      
    </ul>
  

  
    



  
</div>







<span class="akn-akomaNtoso"><span class="akn-act" data-name="act"><section class="akn-preface" id="preface"><span class="akn-p" id="preface__p_1" data-eId="preface__p_1">Om die oprigting van heinings te beheer</span></section><span class="akn-body"><section class="akn-section" id="sec_1" data-eId="sec_1"><h3>1. Woordbepaling</h3><span class="akn-content"><span class="akn-p" id="sec_1__p_1" data-eId="sec_1__p_1">In hierdie verordening, tensy onbestaanbaar met die sinsverband, beteken:—</span><span class="akn-p" data-refersTo="#term-die_Wet" id="sec_1__p_2" data-eId="sec_1__p_2">"<span class="akn-def" data-refersTo="#term-die_Wet" id="sec_1__p_2__def_1" data-eId="sec_1__p_2__def_1">die Wet</span>" die Wet op Nasionale Boustandaarde en Bouregulasies, Wet nr 103 van 1977;</span><span class="akn-p" data-refersTo="#term-eienaar" id="sec_1__p_3" data-eId="sec_1__p_3">"<span class="akn-def" data-refersTo="#term-eienaar" id="sec_1__p_3__def_1" data-eId="sec_1__p_3__def_1">eienaar</span>"die persoon in wie die titel tot ’n <span class="akn-term" data-refersTo="#term-perseel" id="sec_1__p_3__term_1" data-eId="sec_1__p_3__term_1">perseel</span> regtens berus en omvat dit ook ’n <span class="akn-term" data-refersTo="#term-okkupeerder" id="sec_1__p_3__term_2" data-eId="sec_1__p_3__term_2">okkupeerder</span>;</span><span class="akn-p" data-refersTo="#term-heining" id="sec_1__p_4" data-eId="sec_1__p_4">"<span class="akn-def" data-refersTo="#term-heining" id="sec_1__p_4__def_1" data-eId="sec_1__p_4__def_1">heining</span>" ook ’n grens-, tuin- of ander vrystaande muur;</span><span class="akn-p" data-refersTo="#term-ingenieur" id="sec_1__p_5" data-eId="sec_1__p_5">"<span class="akn-def" data-refersTo="#term-ingenieur" id="sec_1__p_5__def_1" data-eId="sec_1__p_5__def_1">ingenieur</span>" die persoon aangestel deur die <span class="akn-term" data-refersTo="#term-munisipaliteit" id="sec_1__p_5__term_1" data-eId="sec_1__p_5__term_1">munisipaliteit</span> om op te tree as ingenieur vir die doeleindes van hierdie verordening;</span><span class="akn-p" data-refersTo="#term-munisipaliteit" id="sec_1__p_6" data-eId="sec_1__p_6">"<span class="akn-def" data-refersTo="#term-munisipaliteit" id="sec_1__p_6__def_1" data-eId="sec_1__p_6__def_1">munisipaliteit</span>" die Munisipaliteit van Kaap Agulhas;</span><span class="akn-p" data-refersTo="#term-NBR" id="sec_1__p_7" data-eId="sec_1__p_7">"<span class="akn-def" data-refersTo="#term-NBR" id="sec_1__p_7__def_1" data-eId="sec_1__p_7__def_1">NBR</span>" die nasionale bouregulasies uitgevaardig ingevolge <span class="akn-term" data-refersTo="#term-die_Wet" id="sec_1__p_7__term_1" data-eId="sec_1__p_7__term_1">die Wet</span>, en enige gebruikskode van die Suid-Afrikaanse Buro van Standaarde vir die toepassing van die bouregulasies;</span><span class="akn-p" data-refersTo="#term-okkupeerder" id="sec_1__p_8" data-eId="sec_1__p_8">"<span class="akn-def" data-refersTo="#term-okkupeerder" id="sec_1__p_8__def_1" data-eId="sec_1__p_8__def_1">okkupeerder</span>" enige persoon wat werklik ’n <span class="akn-term" data-refersTo="#term-perseel" id="sec_1__p_8__term_1" data-eId="sec_1__p_8__term_1">perseel</span> okkupeer of dit beheer of bestuur, ongeag die titel waaronder hy of sy dit okkupeer;</span><span class="akn-p" data-refersTo="#term-oprig" id="sec_1__p_9" data-eId="sec_1__p_9">"<span class="akn-def" data-refersTo="#term-oprig" id="sec_1__p_9__def_1" data-eId="sec_1__p_9__def_1">oprig</span>" ook die aanbring van veranderings aan ’n <span class="akn-term" data-refersTo="#term-heining" id="sec_1__p_9__term_1" data-eId="sec_1__p_9__term_1">heining</span>;</span><span class="akn-p" data-refersTo="#term-perseel" id="sec_1__p_10" data-eId="sec_1__p_10">"<span class="akn-def" data-refersTo="#term-perseel" id="sec_1__p_10__def_1" data-eId="sec_1__p_10__def_1">perseel</span>" enige gedeelte grond, met of sonder verbeterings;</span><span class="akn-p" data-refersTo="#term-Raad" id="sec_1__p_11" data-eId="sec_1__p_11">"<span class="akn-def" data-refersTo="#term-Raad" id="sec_1__p_11__def_1" data-eId="sec_1__p_11__def_1">Raad</span>" die munisipale raad van die <span class="akn-term" data-refersTo="#term-munisipaliteit" id="sec_1__p_11__term_1" data-eId="sec_1__p_11__term_1">munisipaliteit</span>;</span><span class="akn-p" data-refersTo="#term-soneer" id="sec_1__p_12" data-eId="sec_1__p_12">"<span class="akn-def" data-refersTo="#term-soneer" id="sec_1__p_12__def_1" data-eId="sec_1__p_12__def_1">soneer</span>" ’n grondgebruiksreg wat uitgeoefen mag word op persele ingevolge die bepalings van ’n dorpsaanlegskema en sluit dit in enige goedkeuring wat ten opsigte van die betrokke <span class="akn-term" data-refersTo="#term-perseel" id="sec_1__p_12__term_1" data-eId="sec_1__p_12__term_1">perseel</span> ingevolge die bepalings van stadsbeplanningswetgewing toegestaan is, en</span><span class="akn-p" data-refersTo="#term-Tariefbeleidverordening" id="sec_1__p_13" data-eId="sec_1__p_13">"<span class="akn-def" data-refersTo="#term-Tariefbeleidverordening" id="sec_1__p_13__def_1" data-eId="sec_1__p_13__def_1">Tariefbeleidverordening</span>" die Tariefbeleidverordening wat deur die <span class="akn-term" data-refersTo="#term-munisipaliteit" id="sec_1__p_13__term_1" data-eId="sec_1__p_13__term_1">munisipaliteit</span> aanvaar is en in die Provinsiale Koerant gepubliseer is.</span></span></section><section class="akn-section" id="sec_2" data-eId="sec_2"><h3>2. Toepassing van hierdie verordening</h3><section class="akn-subsection" id="sec_2__subsec_1" data-eId="sec_2__subsec_1"><span class="akn-num">(1)</span><span class="akn-content"><span class="akn-p" id="sec_2__subsec_1__p_1" data-eId="sec_2__subsec_1__p_1">Hierdie verordening bind ’n orgaan van die staat.</span></span></section><section class="akn-subsection" id="sec_2__subsec_2" data-eId="sec_2__subsec_2"><span class="akn-num">(2)</span><span class="akn-content"><span class="akn-p" id="sec_2__subsec_2__p_1" data-eId="sec_2__subsec_2__p_1">Die bepalings van hierdie verordening doen nie afbreuk aan die bepalings van enige ander wetgewing nie.</span></span></section><section class="akn-subsection" id="sec_2__subsec_3" data-eId="sec_2__subsec_3"><span class="akn-num">(3)</span><span class="akn-content"><span class="akn-p" id="sec_2__subsec_3__p_1" data-eId="sec_2__subsec_3__p_1">Nieteenstaande die bepalings van subartikel (2) hierbo, is die bepalings van enige stadsbeplanningswetgewing onderhewig aan hierdie verordening.</span></span></section><section class="akn-subsection" id="sec_2__subsec_4" data-eId="sec_2__subsec_4"><span class="akn-num">(4)</span><span class="akn-content"><span class="akn-p" id="sec_2__subsec_4__p_1" data-eId="sec_2__subsec_4__p_1">Die oprigting van ’n <span class="akn-term" data-refersTo="#term-heining" id="sec_2__subsec_4__p_1__term_1" data-eId="sec_2__subsec_4__p_1__term_1">heining</span> wat ingevolge die bepalings van <span class="akn-term" data-refersTo="#term-die_Wet" id="sec_2__subsec_4__p_1__term_2" data-eId="sec_2__subsec_4__p_1__term_2">die Wet</span>, binne die woordbepaling van “gebou” val, is ook onderhewig aan die nakoming van die bepalings van hierdie verordening insoverre die bepalings van hierdie verordening aanvullend is tot die bepalings van die <span class="akn-term" data-refersTo="#term-NBR" id="sec_2__subsec_4__p_1__term_3" data-eId="sec_2__subsec_4__p_1__term_3">NBR</span>.</span></span></section><section class="akn-subsection" id="sec_2__subsec_5" data-eId="sec_2__subsec_5"><span class="akn-num">(5)</span><span class="akn-content"><span class="akn-p" id="sec_2__subsec_5__p_1" data-eId="sec_2__subsec_5__p_1">Heinings op persele wat vir landboudoeleindes <span class="akn-term" data-refersTo="#term-soneer" id="sec_2__subsec_5__p_1__term_1" data-eId="sec_2__subsec_5__p_1__term_1">soneer</span> is en wat nie ’n grens vorm met openbare grond nie, is uitgesluit van die nakoming van die bepalings van hierdie verordening.</span></span></section></section><section class="akn-section" id="sec_3" data-eId="sec_3"><h3>3. Oprigting van heinings</h3><section class="akn-subsection" id="sec_3__subsec_1" data-eId="sec_3__subsec_1"><span class="akn-num">(1)</span><span class="akn-intro"><span class="akn-p" id="sec_3__subsec_1__intro__p_1" data-eId="sec_3__subsec_1__intro__p_1">Niemand mag ’n <span class="akn-term" data-refersTo="#term-heining" id="sec_3__subsec_1__intro__p_1__term_1" data-eId="sec_3__subsec_1__intro__p_1__term_1">heining</span> op ’n <span class="akn-term" data-refersTo="#term-perseel" id="sec_3__subsec_1__intro__p_1__term_2" data-eId="sec_3__subsec_1__intro__p_1__term_2">perseel</span> <span class="akn-term" data-refersTo="#term-oprig" id="sec_3__subsec_1__intro__p_1__term_3" data-eId="sec_3__subsec_1__intro__p_1__term_3">oprig</span> of laat <span class="akn-term" data-refersTo="#term-oprig" id="sec_3__subsec_1__intro__p_1__term_4" data-eId="sec_3__subsec_1__intro__p_1__term_4">oprig</span> nie:—</span></span><section class="akn-paragraph" id="sec_3__subsec_1__para_a" data-eId="sec_3__subsec_1__para_a"><span class="akn-num">(a)</span><span class="akn-content"><span class="akn-p" id="sec_3__subsec_1__para_a__p_1" data-eId="sec_3__subsec_1__para_a__p_1">behalwe met die vooraf toestemming van die <span class="akn-term" data-refersTo="#term-ingenieur" id="sec_3__subsec_1__para_a__p_1__term_1" data-eId="sec_3__subsec_1__para_a__p_1__term_1">ingenieur</span>, en</span></span></section><section class="akn-paragraph" id="sec_3__subsec_1__para_b" data-eId="sec_3__subsec_1__para_b"><span class="akn-num">(b)</span><span class="akn-content"><span class="akn-p" id="sec_3__subsec_1__para_b__p_1" data-eId="sec_3__subsec_1__para_b__p_1">anders as in ooreenstemming met die bepalings van hierdie verordening.</span></span></section></section><section class="akn-subsection" id="sec_3__subsec_2" data-eId="sec_3__subsec_2"><span class="akn-num">(2)</span><span class="akn-intro"><span class="akn-p" id="sec_3__subsec_2__intro__p_1" data-eId="sec_3__subsec_2__intro__p_1">’n Aansoek om die toestemming van die <span class="akn-term" data-refersTo="#term-ingenieur" id="sec_3__subsec_2__intro__p_1__term_1" data-eId="sec_3__subsec_2__intro__p_1__term_1">ingenieur</span> om ’n <span class="akn-term" data-refersTo="#term-heining" id="sec_3__subsec_2__intro__p_1__term_2" data-eId="sec_3__subsec_2__intro__p_1__term_2">heining</span> op te rig, moet:—</span></span><section class="akn-paragraph" id="sec_3__subsec_2__para_a" data-eId="sec_3__subsec_2__para_a"><span class="akn-num">(a)</span><span class="akn-content"><span class="akn-p" id="sec_3__subsec_2__para_a__p_1" data-eId="sec_3__subsec_2__para_a__p_1">ingedien word op ’n vorm wat deur die <span class="akn-term" data-refersTo="#term-ingenieur" id="sec_3__subsec_2__para_a__p_1__term_1" data-eId="sec_3__subsec_2__para_a__p_1__term_1">ingenieur</span> voorsien word;</span></span></section><section class="akn-paragraph" id="sec_3__subsec_2__para_b" data-eId="sec_3__subsec_2__para_b"><span class="akn-num">(b)</span><span class="akn-content"><span class="akn-p" id="sec_3__subsec_2__para_b__p_1" data-eId="sec_3__subsec_2__para_b__p_1">vergesel gaan van planne in duplikaat, geteken in ooreenstemming met die skale wat deur die <span class="akn-term" data-refersTo="#term-NBR" id="sec_3__subsec_2__para_b__p_1__term_1" data-eId="sec_3__subsec_2__para_b__p_1__term_1">NBR</span> vereis word, wat duidelik die posisie van die betrokke <span class="akn-term" data-refersTo="#term-perseel" id="sec_3__subsec_2__para_b__p_1__term_2" data-eId="sec_3__subsec_2__para_b__p_1__term_2">perseel</span> aandui, die fondament, die boumateriaal wat gebruik gaan word en die metode van oprigting, met genoegsame afmetings van die voorgestelde <span class="akn-term" data-refersTo="#term-heining" id="sec_3__subsec_2__para_b__p_1__term_3" data-eId="sec_3__subsec_2__para_b__p_1__term_3">heining</span>;</span></span></section><section class="akn-paragraph" id="sec_3__subsec_2__para_c" data-eId="sec_3__subsec_2__para_c"><span class="akn-num">(c)</span><span class="akn-content"><span class="akn-p" id="sec_3__subsec_2__para_c__p_1" data-eId="sec_3__subsec_2__para_c__p_1">vergesel word van die toepaslike fooi soos vasgestel ingevolge die <span class="akn-term" data-refersTo="#term-Tariefbeleidverordening" id="sec_3__subsec_2__para_c__p_1__term_1" data-eId="sec_3__subsec_2__para_c__p_1__term_1">Tariefbeleidverordening</span>, en</span></span></section><section class="akn-paragraph" id="sec_3__subsec_2__para_d" data-eId="sec_3__subsec_2__para_d"><span class="akn-num">(d)</span><span class="akn-content"><span class="akn-p" id="sec_3__subsec_2__para_d__p_1" data-eId="sec_3__subsec_2__para_d__p_1">in ooreenstemming wees met die spesifikasies vir die oprigting van heinings, soos bevat in die Bylae tot hierdie verordening.</span></span></section></section><section class="akn-subsection" id="sec_3__subsec_3" data-eId="sec_3__subsec_3"><span class="akn-num">(3)</span><span class="akn-content"><span class="akn-p" id="sec_3__subsec_3__p_1" data-eId="sec_3__subsec_3__p_1">As die <span class="akn-term" data-refersTo="#term-ingenieur" id="sec_3__subsec_3__p_1__term_1" data-eId="sec_3__subsec_3__p_1__term_1">ingenieur</span> rede het om te vermoed dat die omheining van ’n <span class="akn-term" data-refersTo="#term-perseel" id="sec_3__subsec_3__p_1__term_2" data-eId="sec_3__subsec_3__p_1__term_2">perseel</span> ’n gevaar vir persone of eiendom sal verhoed, kan die <span class="akn-term" data-refersTo="#term-ingenieur" id="sec_3__subsec_3__p_1__term_3" data-eId="sec_3__subsec_3__p_1__term_3">ingenieur</span> van die <span class="akn-term" data-refersTo="#term-eienaar" id="sec_3__subsec_3__p_1__term_4" data-eId="sec_3__subsec_3__p_1__term_4">eienaar</span> van so ’n <span class="akn-term" data-refersTo="#term-perseel" id="sec_3__subsec_3__p_1__term_5" data-eId="sec_3__subsec_3__p_1__term_5">perseel</span> vereis dat ’n grensheining binne ’n redelike tydperk opgerig word.</span></span></section></section><section class="akn-section" id="sec_4" data-eId="sec_4"><h3>4. Vervalle, ontsierde en onooglike heinings</h3><section class="akn-subsection" id="sec_4__subsec_1" data-eId="sec_4__subsec_1"><span class="akn-num">(1)</span><span class="akn-intro"><span class="akn-p" id="sec_4__subsec_1__intro__p_1" data-eId="sec_4__subsec_1__intro__p_1">’n Eienaar van ’n <span class="akn-term" data-refersTo="#term-perseel" id="sec_4__subsec_1__intro__p_1__term_1" data-eId="sec_4__subsec_1__intro__p_1__term_1">perseel</span> waarop ’n <span class="akn-term" data-refersTo="#term-heining" id="sec_4__subsec_1__intro__p_1__term_2" data-eId="sec_4__subsec_1__intro__p_1__term_2">heining</span> opgerig is, mag nie—</span></span><section class="akn-paragraph" id="sec_4__subsec_1__para_a" data-eId="sec_4__subsec_1__para_a"><span class="akn-num">(a)</span><span class="akn-intro"><span class="akn-p" id="sec_4__subsec_1__para_a__intro__p_1" data-eId="sec_4__subsec_1__para_a__intro__p_1">toelaat dat die <span class="akn-term" data-refersTo="#term-heining" id="sec_4__subsec_1__para_a__intro__p_1__term_1" data-eId="sec_4__subsec_1__para_a__intro__p_1__term_1">heining</span>:—</span></span><section class="akn-subparagraph" id="sec_4__subsec_1__para_a__subpara_i" data-eId="sec_4__subsec_1__para_a__subpara_i"><span class="akn-num">(i)</span><span class="akn-content"><span class="akn-p" id="sec_4__subsec_1__para_a__subpara_i__p_1" data-eId="sec_4__subsec_1__para_a__subpara_i__p_1">in ’n vervalle of onooglike toestand raak nie, of</span></span></section><section class="akn-subparagraph" id="sec_4__subsec_1__para_a__subpara_ii" data-eId="sec_4__subsec_1__para_a__subpara_ii"><span class="akn-num">(ii)</span><span class="akn-content"><span class="akn-p" id="sec_4__subsec_1__para_a__subpara_ii__p_1" data-eId="sec_4__subsec_1__para_a__subpara_ii__p_1">’n gevaar of potensiële gevaar vir persone of eiendom word nie;</span></span></section></section><section class="akn-paragraph" id="sec_4__subsec_1__para_b" data-eId="sec_4__subsec_1__para_b"><span class="akn-num">(b)</span><span class="akn-content"><span class="akn-p" id="sec_4__subsec_1__para_b__p_1" data-eId="sec_4__subsec_1__para_b__p_1">’n <span class="akn-term" data-refersTo="#term-heining" id="sec_4__subsec_1__para_b__p_1__term_1" data-eId="sec_4__subsec_1__para_b__p_1__term_1">heining</span> ontsier, of toelaat dat ’n <span class="akn-term" data-refersTo="#term-heining" id="sec_4__subsec_1__para_b__p_1__term_2" data-eId="sec_4__subsec_1__para_b__p_1__term_2">heining</span> deur plakkate, aanplakbiljette of graffiti ontsier word nie, of</span></span></section><section class="akn-paragraph" id="sec_4__subsec_1__para_c" data-eId="sec_4__subsec_1__para_c"><span class="akn-num">(c)</span><span class="akn-content"><span class="akn-p" id="sec_4__subsec_1__para_c__p_1" data-eId="sec_4__subsec_1__para_c__p_1">advertensietekens wat nie ingevolge die <span class="akn-term" data-refersTo="#term-Raad" id="sec_4__subsec_1__para_c__p_1__term_1" data-eId="sec_4__subsec_1__para_c__p_1__term_1">Raad</span> se verordening insake buitemuurse advertensietekens goedgekeur is nie, op ’n <span class="akn-term" data-refersTo="#term-heining" id="sec_4__subsec_1__para_c__p_1__term_2" data-eId="sec_4__subsec_1__para_c__p_1__term_2">heining</span> aanbring of verf, of toelaat dat dit daarop aangebring of geverf word nie.</span></span></section></section><section class="akn-subsection" id="sec_4__subsec_2" data-eId="sec_4__subsec_2"><span class="akn-num">(2)</span><span class="akn-content"><span class="akn-p" id="sec_4__subsec_2__p_1" data-eId="sec_4__subsec_2__p_1">Die <span class="akn-term" data-refersTo="#term-ingenieur" id="sec_4__subsec_2__p_1__term_1" data-eId="sec_4__subsec_2__p_1__term_1">ingenieur</span> kan van die <span class="akn-term" data-refersTo="#term-eienaar" id="sec_4__subsec_2__p_1__term_2" data-eId="sec_4__subsec_2__p_1__term_2">eienaar</span> van ’n <span class="akn-term" data-refersTo="#term-perseel" id="sec_4__subsec_2__p_1__term_3" data-eId="sec_4__subsec_2__p_1__term_3">perseel</span> vereis dat ’n <span class="akn-term" data-refersTo="#term-heining" id="sec_4__subsec_2__p_1__term_4" data-eId="sec_4__subsec_2__p_1__term_4">heining</span> wat ontsier, gevaarlik, vervalle of onooglik geraak het, herstel, verander of gesloop moet word.</span></span></section></section><section class="akn-section" id="sec_5" data-eId="sec_5"><h3>5. Eienaarskap van heinings</h3><section class="akn-subsection" id="sec_5__subsec_1" data-eId="sec_5__subsec_1"><span class="akn-num">(1)</span><span class="akn-content"><span class="akn-p" id="sec_5__subsec_1__p_1" data-eId="sec_5__subsec_1__p_1">In gevalle waar daar ’n dispuut is oor die eienaarskap van ’n <span class="akn-term" data-refersTo="#term-heining" id="sec_5__subsec_1__p_1__term_1" data-eId="sec_5__subsec_1__p_1__term_1">heining</span>, en eienaarskap kan nie deur middel van die <span class="akn-term" data-refersTo="#term-munisipaliteit" id="sec_5__subsec_1__p_1__term_2" data-eId="sec_5__subsec_1__p_1__term_2">munisipaliteit</span> se rekords bepaal word nie, moet die geregistreerde eienaars van die betrokke persele op eie koste bewys van eienaarskap lewer.</span></span></section><section class="akn-subsection" id="sec_5__subsec_2" data-eId="sec_5__subsec_2"><span class="akn-num">(2)</span><span class="akn-content"><span class="akn-p" id="sec_5__subsec_2__p_1" data-eId="sec_5__subsec_2__p_1">Indien die eienaars nie bewys van eienaarskap kan lewer nie, sal die <span class="akn-term" data-refersTo="#term-ingenieur" id="sec_5__subsec_2__p_1__term_1" data-eId="sec_5__subsec_2__p_1__term_1">ingenieur</span> ’n landmeter aanstel om die eienaarskap van die <span class="akn-term" data-refersTo="#term-heining" id="sec_5__subsec_2__p_1__term_2" data-eId="sec_5__subsec_2__p_1__term_2">heining</span> te bepaal en die koste verhaal van die persoon wat as <span class="akn-term" data-refersTo="#term-eienaar" id="sec_5__subsec_2__p_1__term_3" data-eId="sec_5__subsec_2__p_1__term_3">eienaar</span> uitgewys word.</span></span></section><section class="akn-subsection" id="sec_5__subsec_3" data-eId="sec_5__subsec_3"><span class="akn-num">(3)</span><span class="akn-content"><span class="akn-p" id="sec_5__subsec_3__p_1" data-eId="sec_5__subsec_3__p_1">As die landmeter vasstel dat die <span class="akn-term" data-refersTo="#term-heining" id="sec_5__subsec_3__p_1__term_1" data-eId="sec_5__subsec_3__p_1__term_1">heining</span> op die grens van die betrokke persele geleë is, sal die koste van elke <span class="akn-term" data-refersTo="#term-eienaar" id="sec_5__subsec_3__p_1__term_2" data-eId="sec_5__subsec_3__p_1__term_2">eienaar</span> verhaal word.</span></span></section></section><section class="akn-section" id="sec_6" data-eId="sec_6"><h3>6. Delegasie van magte en pligte</h3><section class="akn-subsection" id="sec_6__subsec_1" data-eId="sec_6__subsec_1"><span class="akn-num">(1)</span><span class="akn-content"><span class="akn-p" id="sec_6__subsec_1__p_1" data-eId="sec_6__subsec_1__p_1">Die <span class="akn-term" data-refersTo="#term-ingenieur" id="sec_6__subsec_1__p_1__term_1" data-eId="sec_6__subsec_1__p_1__term_1">ingenieur</span> kan enige bevoegdheid of plig wat ingevolge hierdie verordening aan die <span class="akn-term" data-refersTo="#term-ingenieur" id="sec_6__subsec_1__p_1__term_2" data-eId="sec_6__subsec_1__p_1__term_2">ingenieur</span> verleen is, aan enige amptenaar van die <span class="akn-term" data-refersTo="#term-munisipaliteit" id="sec_6__subsec_1__p_1__term_3" data-eId="sec_6__subsec_1__p_1__term_3">munisipaliteit</span> delegeer.</span></span></section><section class="akn-subsection" id="sec_6__subsec_2" data-eId="sec_6__subsec_2"><span class="akn-num">(2)</span><span class="akn-intro"><span class="akn-p" id="sec_6__subsec_2__intro__p_1" data-eId="sec_6__subsec_2__intro__p_1">’n Delegasie ingevolge die bepalings van subartikel (1):—</span></span><section class="akn-paragraph" id="sec_6__subsec_2__para_a" data-eId="sec_6__subsec_2__para_a"><span class="akn-num">(a)</span><span class="akn-content"><span class="akn-p" id="sec_6__subsec_2__para_a__p_1" data-eId="sec_6__subsec_2__para_a__p_1">moet skriftelik wees;</span></span></section><section class="akn-paragraph" id="sec_6__subsec_2__para_b" data-eId="sec_6__subsec_2__para_b"><span class="akn-num">(b)</span><span class="akn-content"><span class="akn-p" id="sec_6__subsec_2__para_b__p_1" data-eId="sec_6__subsec_2__para_b__p_1">is onderhewig aan die beperkings, voorwaardes en aanwysings wat die <span class="akn-term" data-refersTo="#term-ingenieur" id="sec_6__subsec_2__para_b__p_1__term_1" data-eId="sec_6__subsec_2__para_b__p_1__term_1">ingenieur</span> mag bepaal, en</span></span></section><section class="akn-paragraph" id="sec_6__subsec_2__para_c" data-eId="sec_6__subsec_2__para_c"><span class="akn-num">(c)</span><span class="akn-content"><span class="akn-p" id="sec_6__subsec_2__para_c__p_1" data-eId="sec_6__subsec_2__para_c__p_1">onthef nie die <span class="akn-term" data-refersTo="#term-ingenieur" id="sec_6__subsec_2__para_c__p_1__term_1" data-eId="sec_6__subsec_2__para_c__p_1__term_1">ingenieur</span> van enige verantwoordelikheid betreffende die uitoefening van die mag of die uitvoering van die plig nie.</span></span></section></section><section class="akn-subsection" id="sec_6__subsec_3" data-eId="sec_6__subsec_3"><span class="akn-num">(3)</span><span class="akn-content"><span class="akn-p" id="sec_6__subsec_3__p_1" data-eId="sec_6__subsec_3__p_1">Die <span class="akn-term" data-refersTo="#term-ingenieur" id="sec_6__subsec_3__p_1__term_1" data-eId="sec_6__subsec_3__p_1__term_1">ingenieur</span> kan enige delegasie ingevolge die bepalings van subartikel (1) verander of terugtrek, maar geen sodanige verandering of terugtrekking sal enigiets wat ingevolge so ’n delegasie gedoen is, ongedaan maak nie.</span></span></section></section><section class="akn-section" id="sec_7" data-eId="sec_7"><h3>7. Strafbepaling</h3><span class="akn-content"><span class="akn-p" id="sec_7__p_1" data-eId="sec_7__p_1">Enige persoon wat ’n bepaling van hierdie verordening oortree of nalaat om daaraan te voldoen, is skuldig aan ’n oortreding en kan by skuldigbevinding ’n boete opgelê word.</span></span></section></span><span class="akn-attachments"><div class="akn-attachment" id="att_1" data-eId="att_1"><h2 class="akn-heading">SPESIFIKASIES VIR DIE OPRIGTING VAN HEININGS</h2><span class="akn-doc" data-name="schedule"><span class="akn-mainBody"><section class="akn-section" id="att_1__sec_1" data-eId="att_1__sec_1"><h3>1. Algemene spesifikasies vir die oprigting van heinings</h3><section class="akn-subsection" id="att_1__sec_1__subsec_1" data-eId="att_1__sec_1__subsec_1"><span class="akn-num">(1)</span><span class="akn-content"><span class="akn-p" id="att_1__sec_1__subsec_1__p_1" data-eId="att_1__sec_1__subsec_1__p_1">Heinings moet binne die grense van die eienaar se perseel opgerig word en mag nie op enige ander eiendom oorskrei of oorsteek nie.</span></span></section><section class="akn-subsection" id="att_1__sec_1__subsec_2" data-eId="att_1__sec_1__subsec_2"><span class="akn-num">(2)</span><span class="akn-content"><span class="akn-p" id="att_1__sec_1__subsec_2__p_1" data-eId="att_1__sec_1__subsec_2__p_1">Behalwe met die toestemming van die ingenieur, mag die maksimum hoogte van ’n heining nie 2,1 m oorskrei nie.</span></span></section><section class="akn-subsection" id="att_1__sec_1__subsec_3" data-eId="att_1__sec_1__subsec_3"><span class="akn-num">(3)</span><span class="akn-content"><span class="akn-p" id="att_1__sec_1__subsec_3__p_1" data-eId="att_1__sec_1__subsec_3__p_1">Vir die doeleindes van (2) hierbo, word die hoogte van ’n heining vanaf die natuurlike grondvlak bepaal. In gevalle waar die natuurlike grondvlak versteur is, sal die natuurlike grondvlak as straat- of padvlak beskou word.</span></span></section><section class="akn-subsection" id="att_1__sec_1__subsec_4" data-eId="att_1__sec_1__subsec_4"><span class="akn-num">(4)</span><span class="akn-content"><span class="akn-p" id="att_1__sec_1__subsec_4__p_1" data-eId="att_1__sec_1__subsec_4__p_1">Waar die voorgestelde hoogte van ’n heining, na die mening van die ingenieur, die sigafstand van verkeer mag beperk, ’n gevaar van enige aard mag veroorsaak, of die lig op enige aangrensende eiendom mag beperk, kan die ingenieur vereis dat die hoogte van die heining tot laer as 2,1 m beperk word.</span></span></section><section class="akn-subsection" id="att_1__sec_1__subsec_5" data-eId="att_1__sec_1__subsec_5"><span class="akn-num">(5)</span><span class="akn-content"><span class="akn-p" id="att_1__sec_1__subsec_5__p_1" data-eId="att_1__sec_1__subsec_5__p_1">Hoekafskuinsings moet voldoen aan die toepaslike ontwerpskodes wat vir strate en paaie voorgeskryf word en moet met die Hoof Verkeersbeampte van die munisipaliteit uitgeklaar word voordat ’n aansoek om ’n heining op te rig ingedien word.</span></span></section><section class="akn-subsection" id="att_1__sec_1__subsec_6" data-eId="att_1__sec_1__subsec_6"><span class="akn-num">(6)</span><span class="akn-content"><span class="akn-p" id="att_1__sec_1__subsec_6__p_1" data-eId="att_1__sec_1__subsec_6__p_1">Behalwe met die toestemming van die ingeneur, mag hekke nie na die straat se kant oopmaak nie.</span></span></section><section class="akn-subsection" id="att_1__sec_1__subsec_7" data-eId="att_1__sec_1__subsec_7"><span class="akn-num">(7)</span><span class="akn-content"><span class="akn-p" id="att_1__sec_1__subsec_7__p_1" data-eId="att_1__sec_1__subsec_7__p_1">Behalwe met die toestemming van die ingenieur, mag geen heining van voorafgebruikte materiale vervaardig word nie.</span></span></section><section class="akn-subsection" id="att_1__sec_1__subsec_8" data-eId="att_1__sec_1__subsec_8"><span class="akn-num">(8)</span><span class="akn-content"><span class="akn-p" id="att_1__sec_1__subsec_8__p_1" data-eId="att_1__sec_1__subsec_8__p_1">Doringdraad of lemmetjiesdraad bestanddele mag nie laer as 1,8 m van die grondvlak aangebring word nie.</span></span></section></section><section class="akn-section" id="att_1__sec_2" data-eId="att_1__sec_2"><h3>2. Heinings wat binne die woordomskrying van “gebou” van die Wet val</h3><span class="akn-intro"><span class="akn-p" id="att_1__sec_2__intro__p_1" data-eId="att_1__sec_2__intro__p_1">Heinings in hierdie kategorie is onderhewig aan die bepalings van die NBR en moet, aanvullend daartoe, aan die volgende spesifikasies voldoen:</span></span><section class="akn-paragraph" id="att_1__sec_2__para_a" data-eId="att_1__sec_2__para_a"><span class="akn-num">(a)</span><span class="akn-content"><span class="akn-p" id="att_1__sec_2__para_a__p_1" data-eId="att_1__sec_2__para_a__p_1">Betonheinings wat op grense is met strate en openbare grond, se gladde kante moet na die straat of openbare grond wys.</span></span></section><section class="akn-paragraph" id="att_1__sec_2__para_b" data-eId="att_1__sec_2__para_b"><span class="akn-num">(b)</span><span class="akn-content"><span class="akn-p" id="att_1__sec_2__para_b__p_1" data-eId="att_1__sec_2__para_b__p_1">Gepleisterde mure moet geverf word.</span></span></section><section class="akn-paragraph" id="att_1__sec_2__para_c" data-eId="att_1__sec_2__para_c"><span class="akn-num">(c)</span><span class="akn-content"><span class="akn-p" id="att_1__sec_2__para_c__p_1" data-eId="att_1__sec_2__para_c__p_1">Metaal bestanddele van heinings moet gegalvaniseer of geverf word.</span></span></section></section><section class="akn-section" id="att_1__sec_3" data-eId="att_1__sec_3"><h3>3. Heinings wat hoofsaaklik van metaal vervaardig is</h3><section class="akn-subsection" id="att_1__sec_3__subsec_1" data-eId="att_1__sec_3__subsec_1"><span class="akn-num">(1)</span><span class="akn-content"><span class="akn-p" id="att_1__sec_3__subsec_1__p_1" data-eId="att_1__sec_3__subsec_1__p_1">Metaal bestanddele moet gegalvaniseer of geverf wees.</span></span></section><section class="akn-subsection" id="att_1__sec_3__subsec_2" data-eId="att_1__sec_3__subsec_2"><span class="akn-num">(2)</span><span class="akn-content"><span class="akn-p" id="att_1__sec_3__subsec_2__p_1" data-eId="att_1__sec_3__subsec_2__p_1">Ankerpale moet in beton fondamente gegiet word wat in ooreenstemming is met die SABS Gebruikskode vir die toepassing van die NBR, 0400 van 1999.</span></span></section><section class="akn-subsection" id="att_1__sec_3__subsec_3" data-eId="att_1__sec_3__subsec_3"><span class="akn-num">(3)</span><span class="akn-content"><span class="akn-p" id="att_1__sec_3__subsec_3__p_1" data-eId="att_1__sec_3__subsec_3__p_1">Wanneer bestanddele met skerp punte gebruik word, moet die skerp punte ten minste 1,8 m bo grondvlak wees.</span></span></section></section><section class="akn-section" id="att_1__sec_4" data-eId="att_1__sec_4"><h3>4. Draad heinings</h3><section class="akn-subsection" id="att_1__sec_4__subsec_1" data-eId="att_1__sec_4__subsec_1"><span class="akn-num">(1)</span><span class="akn-content"><span class="akn-p" id="att_1__sec_4__subsec_1__p_1" data-eId="att_1__sec_4__subsec_1__p_1">Ankerpale moet in beton fondamente gegiet word wat in ooreenstemming is met die SABS Gebruikskode vir die toepassing van die NBR, 0400 van 1999.</span></span></section><section class="akn-subsection" id="att_1__sec_4__subsec_2" data-eId="att_1__sec_4__subsec_2"><span class="akn-num">(2)</span><span class="akn-content"><span class="akn-p" id="att_1__sec_4__subsec_2__p_1" data-eId="att_1__sec_4__subsec_2__p_1">Onderhewig aan item 1(8), mag geen doringdraad heinings gebruik word nie, behalwe in gebiede wat vir landboudoeleindes soneer is.</span></span></section></section><section class="akn-section" id="att_1__sec_5" data-eId="att_1__sec_5"><h3>5. Hout heinings</h3><section class="akn-subsection" id="att_1__sec_5__subsec_1" data-eId="att_1__sec_5__subsec_1"><span class="akn-num">(1)</span><span class="akn-content"><span class="akn-p" id="att_1__sec_5__subsec_1__p_1" data-eId="att_1__sec_5__subsec_1__p_1">Ankerpale moet in beton fondamente gegiet word wat in ooreenstemming is met die SABS Gebruikskode vir die toepassing van die NBR, 0400 van 1999.</span></span></section><section class="akn-subsection" id="att_1__sec_5__subsec_2" data-eId="att_1__sec_5__subsec_2"><span class="akn-num">(2)</span><span class="akn-content"><span class="akn-p" id="att_1__sec_5__subsec_2__p_1" data-eId="att_1__sec_5__subsec_2__p_1">Hout bestanddele moet vry wees van splinters en moet vernis, geverf of met kreosoot behandel wees.</span></span></section><section class="akn-subsection" id="att_1__sec_5__subsec_3" data-eId="att_1__sec_5__subsec_3"><span class="akn-num">(3)</span><span class="akn-content"><span class="akn-p" id="att_1__sec_5__subsec_3__p_1" data-eId="att_1__sec_5__subsec_3__p_1">Geen paal heinings of gesplete paal heinings sal op grense met strate, paaie of openbare grond toegelaat word nie.</span></span></section><section class="akn-subsection" id="att_1__sec_5__subsec_4" data-eId="att_1__sec_5__subsec_4"><span class="akn-num">(4)</span><span class="akn-content"><span class="akn-p" id="att_1__sec_5__subsec_4__p_1" data-eId="att_1__sec_5__subsec_4__p_1">Wanneer bestanddele met skerp punte gebruik word, moet die skerp punte ten minste 1,8 m bo grondvlak wees.</span></span></section></section><section class="akn-section" id="att_1__sec_6" data-eId="att_1__sec_6"><h3>6. Elektriese heinings</h3><span class="akn-content"><span class="akn-p" id="att_1__sec_6__p_1" data-eId="att_1__sec_6__p_1">Heinings in hierdie kategorie is onderhewig aan die Elektriese Masjienerie Regulasies (GNR 1952, soos gewysig), uitgereik ingevolge die bepalings van die Wet op Beroepsgesondheid en Veiligheid, <a data-href="/akn/za/act/1993/85" class="akn-ref" href="https://resolver.laws.africa/resolve/akn/za/act/1993/85" id="att_1__sec_6__p_1__ref_1" data-eId="att_1__sec_6__p_1__ref_1">Wet 85 van 1993</a>.</span></span></section><section class="akn-section" id="att_1__sec_7" data-eId="att_1__sec_7"><h3>7. Hegge</h3><section class="akn-subsection" id="att_1__sec_7__subsec_1" data-eId="att_1__sec_7__subsec_1"><span class="akn-num">(1)</span><span class="akn-content"><span class="akn-p" id="att_1__sec_7__subsec_1__p_1" data-eId="att_1__sec_7__subsec_1__p_1">Hegge op grense met strate, paaie en openbare grond moet ten minste 1 m binne die die grenslyn geplant word en, in die geval van vinnig groeiende struike, ten minste 1,5 m binne die grenslyn.</span></span></section><section class="akn-subsection" id="att_1__sec_7__subsec_2" data-eId="att_1__sec_7__subsec_2"><span class="akn-num">(2)</span><span class="akn-content"><span class="akn-p" id="att_1__sec_7__subsec_2__p_1" data-eId="att_1__sec_7__subsec_2__p_1">Hegge op grense met strate, paaie en openbare grond mag nie bestaan uit plante wat dorings dra, wat geneig is om skerp takke of blare te dra of wat giftig is vir mense of diere nie.</span></span></section></section></span></span></div></span></span></span>




