



  


<div class="coverpage">
  

  
    <div class="place-name">
      Cape Agulhas<br>
      South Africa
    </div>
  

  
    
  

  
  <h1>
    Verordening insake Huiswinkels,
    2015
  </h1>


  
    
      
    
  

  
    <ul class="notice-list">
      
  
  
    <li class="publication-info">
      
        
        <a href="https://commons.laws.africa/akn/za-wc033/act/by-law/2015/house-shop/media/publication/za-wc033-act-by-law-2015-house-shop-publication-document.pdf">Published in Western Cape Provincial Gazette 7521 on 3 November 2015</a>
      
    </li>
  


      
        
      

      
        
        <li class="commencement-date">
          Inwerking getree op 3 November 2015
          
        </li>
        
        
      

      
        
          <li class="as-at-date-notice">
            [Die is die weergawe van hierdie dokument soos dit was vanaf 3 November 2015 tot 24 November 2016.]
          </li>
        
      

      
        
        
        
      

      
        
          
        
      

      
        
          
        
      
    </ul>
  

  
    



  
</div>







<span class="akn-akomaNtoso"><span class="akn-act" data-name="act"><section class="akn-preface" id="preface"><span class="akn-p" id="preface__p_1" data-eId="preface__p_1"><span class="akn-remark" data-status="editorial">[Die munisipaliteit het ’n soortgelyke <a data-href="/akn/za-wc033/act/by-law/2012/house-shops" class="akn-ref" href="https://resolver.laws.africa/resolve/akn/za-wc033/act/by-law/2012/house-shops" id="preface__p_1__ref_1" data-eId="preface__p_1__ref_1">verordening insake Huiswinkels</a> op 2012-12-14 gepubliseer. Dit word aanvaar dat hierdie verordening die vorige een herroep.]</span></span></section><section class="akn-preamble" id="preamble"><h3>Aanhef</h3><span class="akn-p" id="preamble__p_1" data-eId="preamble__p_1">NADEMAAL artikel 156(2) en (5) van die <a data-href="/akn/za/act/1996/constitution" class="akn-ref" href="https://resolver.laws.africa/resolve/akn/za/act/1996/constitution" id="preamble__p_1__ref_1" data-eId="preamble__p_1__ref_1">Grondwet</a> bepaal dat ’n munisipaliteit verordeninge kan uitvaardig en administreer vir die doeltreffende administrasie van die aangeleenthede wat hy die reg het om te administreer, en om enige bevoegdheid uit te oefen met betrekking tot ’n aangeleentheid wat redelikerwys nodig is vir, of verband hou met, die doeltreffende verrigting van sy funksies;</span><span class="akn-p" id="preamble__p_2" data-eId="preamble__p_2">EN NADEMAAL Deel B van Bylae 4 tot die <a data-href="/akn/za/act/1996/constitution" class="akn-ref" href="https://resolver.laws.africa/resolve/akn/za/act/1996/constitution" id="preamble__p_2__ref_1" data-eId="preamble__p_2__ref_1">Grondwet</a> munisipale beplanning lys as ’n plaaslike regeringsaangeleentheid in die mate in artikel 155(6) (a) en (7) uiteengesit;</span><span class="akn-p" id="preamble__p_3" data-eId="preamble__p_3">EN NADEMAAL die Kaap Agulhas Munisipaliteit poog om munisipale grondgebruikbeplanning en enige aangeleenthede wat daarmee in verband staan te bestuur, beheer en reguleer;</span><span class="akn-p" id="preamble__p_4" data-eId="preamble__p_4">WORD DAAR soos volg deur die Kaap Agulhas Munisipaliteit BEPAAL:—</span><span class="akn-p" id="preamble__p_5" data-eId="preamble__p_5">Om huiswinkels binne die owerheid se regsgebied te identifiseer, te orden en reguleer.</span></section><span class="akn-body"><section class="akn-section" id="sec_1" data-eId="sec_1"><h3>1. Woordbepaling</h3><span class="akn-content"><span class="akn-p" id="sec_1__p_1" data-eId="sec_1__p_1">In hierdie verordening, tensy teenstrydig met die sinsverband, beteken:</span><span class="akn-p" data-refersTo="#term-gemagtigde_beampte" id="sec_1__p_2" data-eId="sec_1__p_2">"<span class="akn-def" data-refersTo="#term-gemagtigde_beampte" id="sec_1__p_2__def_1" data-eId="sec_1__p_2__def_1">gemagtigde beampte</span>" ’n werknemer van die <span class="akn-term" data-refersTo="#term-Raad" id="sec_1__p_2__term_1" data-eId="sec_1__p_2__term_1">Raad</span> wat deur die <span class="akn-term" data-refersTo="#term-munisipale_bestuurder" id="sec_1__p_2__term_2" data-eId="sec_1__p_2__term_2">munisipale bestuurder</span> aangestel is om die magte van ’n gemagtigde beampte ingevolge die bepalings van hierdie verordening uit te oefen;</span><span class="akn-p" data-refersTo="#term-goedkeuringstydperk" id="sec_1__p_3" data-eId="sec_1__p_3">"<span class="akn-def" data-refersTo="#term-goedkeuringstydperk" id="sec_1__p_3__def_1" data-eId="sec_1__p_3__def_1">goedkeuringstydperk</span>" ’n maksimum van vyf jaar ingevolge die Standaard Verordeninge vir Munisipale Grondgebruikbeplanning, waarna daar weer aansoek gedoen moet word vir verlenging.</span><span class="akn-p" data-refersTo="#term-huiswinkel" id="sec_1__p_4" data-eId="sec_1__p_4">"<span class="akn-def" data-refersTo="#term-huiswinkel" id="sec_1__p_4__def_1" data-eId="sec_1__p_4__def_1">huiswinkel</span>" die aanwending van ’n kleinhandel onderneming vanaf ’n woonhuis vir die gerief van die onmiddellike gemeenskap deur die geregistreerde eienaar van die woonhuis, wat die woonhuis moet bewoon; met dien verstande dat die oorhoofse gebruik van die struktuur residensieël sal bly;</span><span class="akn-p" data-refersTo="#term-munisipale_bestuurder" id="sec_1__p_5" data-eId="sec_1__p_5">"<span class="akn-def" data-refersTo="#term-munisipale_bestuurder" id="sec_1__p_5__def_1" data-eId="sec_1__p_5__def_1">munisipale bestuurder</span>" ’n persoon wat in deur die raad ingevolge die Wet op Plaaslike Regering: Munisipale Strukture, 1998 (<a data-href="/akn/za/act/1998/117" class="akn-ref" href="https://resolver.laws.africa/resolve/akn/za/act/1998/117" id="sec_1__p_5__ref_1" data-eId="sec_1__p_5__ref_1">Wet 117 van 1998</a>) aangestel is;</span><span class="akn-p" data-refersTo="#term-munisipaliteit" id="sec_1__p_6" data-eId="sec_1__p_6">"<span class="akn-def" data-refersTo="#term-munisipaliteit" id="sec_1__p_6__def_1" data-eId="sec_1__p_6__def_1">munisipaliteit</span>" die Munisipaliteit van Kaap Agulhas;</span><span class="akn-p" data-refersTo="#term-nasionale_bouregulasies" id="sec_1__p_7" data-eId="sec_1__p_7">"<span class="akn-def" data-refersTo="#term-nasionale_bouregulasies" id="sec_1__p_7__def_1" data-eId="sec_1__p_7__def_1">nasionale bouregulasies</span>" beteken die Nasionale Bouregulasies wat ingevolge die Wet op Nasionale Bouregulasies en Boustandaarde, <a data-href="/akn/za/act/1977/103" class="akn-ref" href="https://resolver.laws.africa/resolve/akn/za/act/1977/103" id="sec_1__p_7__ref_1" data-eId="sec_1__p_7__ref_1">Wet No. 103 van 1977</a>, afgekondig is;</span><span class="akn-p" data-refersTo="#term-openbare_oorlas" id="sec_1__p_8" data-eId="sec_1__p_8">"<span class="akn-def" data-refersTo="#term-openbare_oorlas" id="sec_1__p_8__def_1" data-eId="sec_1__p_8__def_1">openbare oorlas</span>" enige handeling, versuim of toestand wat aanstootlik is, wat nadelig of gevaarlik is vir die gesondheid, wat die gewone gemak, gerief, rus of stilte van die publiek wesenlik belemmer of wat die veiligheid van die publiek nadelig raak;</span><span class="akn-p" data-refersTo="#term-Raad" id="sec_1__p_9" data-eId="sec_1__p_9">"<span class="akn-def" data-refersTo="#term-Raad" id="sec_1__p_9__def_1" data-eId="sec_1__p_9__def_1">Raad</span>" die munisipale raad van die Munisipaliteit;</span><span class="akn-p" data-refersTo="#term-Soneringskema" id="sec_1__p_10" data-eId="sec_1__p_10">"<span class="akn-def" data-refersTo="#term-Soneringskema" id="sec_1__p_10__def_1" data-eId="sec_1__p_10__def_1">Soneringskema</span>" soneringskema afgekondig in terme van die Ordonnansie op Grondgebruikbeplanning, no. 15 van 1985 of die Ge-integreerde Soneringskema afgekondig in terme van SPLUMA, 2013 (<a data-href="/akn/za/act/2013/16" class="akn-ref" href="https://resolver.laws.africa/resolve/akn/za/act/2013/16" id="sec_1__p_10__ref_1" data-eId="sec_1__p_10__ref_1">Wet 16 van 2013</a>);</span><span class="akn-p" data-refersTo="#term-Soneringskema_regulasies" id="sec_1__p_11" data-eId="sec_1__p_11">"<span class="akn-def" data-refersTo="#term-Soneringskema_regulasies" id="sec_1__p_11__def_1" data-eId="sec_1__p_11__def_1">Soneringskema regulasies</span>" Artikel 7 en Artikel 8 Skema regulasies ingevolge die Ordonnansie op Grondgebruikbeplanning, no. 15 van 1985 of die Ge-integreerde <span class="akn-term" data-refersTo="#term-Soneringskema" id="sec_1__p_11__term_1" data-eId="sec_1__p_11__term_1">Soneringskema</span> afgekondig in terme van SPLUMA, 2013 (<a data-href="/akn/za/act/2013/16" class="akn-ref" href="https://resolver.laws.africa/resolve/akn/za/act/2013/16" id="sec_1__p_11__ref_1" data-eId="sec_1__p_11__ref_1">Wet 16 van 2013</a>).</span></span></section><section class="akn-section" id="sec_2" data-eId="sec_2"><h3>2. Toepassing van hierdie verordening</h3><section class="akn-subsection" id="sec_2__subsec_1" data-eId="sec_2__subsec_1"><span class="akn-num">(1)</span><span class="akn-content"><span class="akn-p" id="sec_2__subsec_1__p_1" data-eId="sec_2__subsec_1__p_1">Hierdie verordening is van toepassing op die totale regsgebied van Kaap Agulhas Munisipaliteit.</span></span></section><section class="akn-subsection" id="sec_2__subsec_2" data-eId="sec_2__subsec_2"><span class="akn-num">(2)</span><span class="akn-content"><span class="akn-p" id="sec_2__subsec_2__p_1" data-eId="sec_2__subsec_2__p_1">Die bepalings van hierdie verordening doen nie afbreuk aan die bepalings van enige ander wetgewing nie.</span></span></section></section><section class="akn-section" id="sec_3" data-eId="sec_3"><h3>3. Klassifisering van huiswinkels</h3><section class="akn-subsection" id="sec_3__subsec_1" data-eId="sec_3__subsec_1"><span class="akn-num">(1)</span><span class="akn-intro"><span class="akn-p" id="sec_3__subsec_1__intro__p_1" data-eId="sec_3__subsec_1__intro__p_1">Huiswinkels word as volg geklassifiseer:</span></span><section class="akn-paragraph" id="sec_3__subsec_1__para_a" data-eId="sec_3__subsec_1__para_a"><span class="akn-num">(a)</span><span class="akn-content"><span class="akn-p" id="sec_3__subsec_1__para_a__p_1" data-eId="sec_3__subsec_1__para_a__p_1">’n <span class="akn-term" data-refersTo="#term-huiswinkel" id="sec_3__subsec_1__para_a__p_1__term_1" data-eId="sec_3__subsec_1__para_a__p_1__term_1">huiswinkel</span> met winsbejag;</span></span></section><section class="akn-paragraph" id="sec_3__subsec_1__para_b" data-eId="sec_3__subsec_1__para_b"><span class="akn-num">(b)</span><span class="akn-content"><span class="akn-p" id="sec_3__subsec_1__para_b__p_1" data-eId="sec_3__subsec_1__para_b__p_1">’n <span class="akn-term" data-refersTo="#term-huiswinkel" id="sec_3__subsec_1__para_b__p_1__term_1" data-eId="sec_3__subsec_1__para_b__p_1__term_1">huiswinkel</span> met ’n geïdentifiseerde winkelarea binne bestaande strukture;</span></span></section><section class="akn-paragraph" id="sec_3__subsec_1__para_c" data-eId="sec_3__subsec_1__para_c"><span class="akn-num">(c)</span><span class="akn-content"><span class="akn-p" id="sec_3__subsec_1__para_c__p_1" data-eId="sec_3__subsec_1__para_c__p_1">’n <span class="akn-term" data-refersTo="#term-huiswinkel" id="sec_3__subsec_1__para_c__p_1__term_1" data-eId="sec_3__subsec_1__para_c__p_1__term_1">huiswinkel</span> waar formele advertering plaasvind;</span></span></section><section class="akn-paragraph" id="sec_3__subsec_1__para_d" data-eId="sec_3__subsec_1__para_d"><span class="akn-num">(d)</span><span class="akn-content"><span class="akn-p" id="sec_3__subsec_1__para_d__p_1" data-eId="sec_3__subsec_1__para_d__p_1">’n <span class="akn-term" data-refersTo="#term-huiswinkel" id="sec_3__subsec_1__para_d__p_1__term_1" data-eId="sec_3__subsec_1__para_d__p_1__term_1">huiswinkel</span> waar voorraad aangekoop en afgelewer word;</span></span></section><section class="akn-paragraph" id="sec_3__subsec_1__para_e" data-eId="sec_3__subsec_1__para_e"><span class="akn-num">(e)</span><span class="akn-content"><span class="akn-p" id="sec_3__subsec_1__para_e__p_1" data-eId="sec_3__subsec_1__para_e__p_1">’n <span class="akn-term" data-refersTo="#term-huiswinkel" id="sec_3__subsec_1__para_e__p_1__term_1" data-eId="sec_3__subsec_1__para_e__p_1__term_1">huiswinkel</span> waar besigheidsure gehandhaaf word;</span></span></section><section class="akn-paragraph" id="sec_3__subsec_1__para_f" data-eId="sec_3__subsec_1__para_f"><span class="akn-num">(f)</span><span class="akn-content"><span class="akn-p" id="sec_3__subsec_1__para_f__p_1" data-eId="sec_3__subsec_1__para_f__p_1">’n <span class="akn-term" data-refersTo="#term-huiswinkel" id="sec_3__subsec_1__para_f__p_1__term_1" data-eId="sec_3__subsec_1__para_f__p_1__term_1">huiswinkel</span> waar vermaaklikheid in die vorm van speletjie masjiene en potspeltafels beskikbaar gestel kan word;</span></span></section><section class="akn-paragraph" id="sec_3__subsec_1__para_g" data-eId="sec_3__subsec_1__para_g"><span class="akn-num">(g)</span><span class="akn-content"><span class="akn-p" id="sec_3__subsec_1__para_g__p_1" data-eId="sec_3__subsec_1__para_g__p_1">en ’n <span class="akn-term" data-refersTo="#term-huiswinkel" id="sec_3__subsec_1__para_g__p_1__term_1" data-eId="sec_3__subsec_1__para_g__p_1__term_1">huiswinkel</span> waar die oorheersende gebruik van die perseel residensieel is, met die <span class="akn-term" data-refersTo="#term-huiswinkel" id="sec_3__subsec_1__para_g__p_1__term_2" data-eId="sec_3__subsec_1__para_g__p_1__term_2">huiswinkel</span> sekondêr.</span></span></section></section></section><section class="akn-section" id="sec_4" data-eId="sec_4"><h3>4. Aansoeke vir huiswinkels</h3><section class="akn-subsection" id="sec_4__subsec_1" data-eId="sec_4__subsec_1"><span class="akn-num">(1)</span><span class="akn-content"><span class="akn-p" id="sec_4__subsec_1__p_1" data-eId="sec_4__subsec_1__p_1">Slegs die geregistreerde eienaar van die eiendom (en woonagtig op die eiendom) mag aansoek doen om ’n <span class="akn-term" data-refersTo="#term-huiswinkel" id="sec_4__subsec_1__p_1__term_1" data-eId="sec_4__subsec_1__p_1__term_1">huiswinkel</span> te bedryf.</span></span></section><section class="akn-subsection" id="sec_4__subsec_2" data-eId="sec_4__subsec_2"><span class="akn-num">(2)</span><span class="akn-content"><span class="akn-p" id="sec_4__subsec_2__p_1" data-eId="sec_4__subsec_2__p_1">Slegs die geregistreerde eienaar van die eiendom en woonagtig op die eiendom mag die <span class="akn-term" data-refersTo="#term-huiswinkel" id="sec_4__subsec_2__p_1__term_1" data-eId="sec_4__subsec_2__p_1__term_1">huiswinkel</span> bedryf.</span></span></section><section class="akn-subsection" id="sec_4__subsec_3" data-eId="sec_4__subsec_3"><span class="akn-num">(3)</span><span class="akn-content"><span class="akn-p" id="sec_4__subsec_3__p_1" data-eId="sec_4__subsec_3__p_1">’n Aansoek vir goedkeuring van <span class="akn-term" data-refersTo="#term-huiswinkel" id="sec_4__subsec_3__p_1__term_1" data-eId="sec_4__subsec_3__p_1__term_1">huiswinkel</span> sal geskied in terme van SPLUMA, 2013 en wel as ’n afwykende gebruik.</span></span></section><section class="akn-subsection" id="sec_4__subsec_4" data-eId="sec_4__subsec_4"><span class="akn-num">(4)</span><span class="akn-intro"><span class="akn-p" id="sec_4__subsec_4__intro__p_1" data-eId="sec_4__subsec_4__intro__p_1">Die volgende dokumente moet ’n aansoek om ’n <span class="akn-term" data-refersTo="#term-huiswinkel" id="sec_4__subsec_4__intro__p_1__term_1" data-eId="sec_4__subsec_4__intro__p_1__term_1">huiswinkel</span> vergesel:</span></span><section class="akn-paragraph" id="sec_4__subsec_4__para_a" data-eId="sec_4__subsec_4__para_a"><span class="akn-num">(a)</span><span class="akn-content"><span class="akn-p" id="sec_4__subsec_4__para_a__p_1" data-eId="sec_4__subsec_4__para_a__p_1">Die volledig voltooide aansoekvorm;</span></span></section><section class="akn-paragraph" id="sec_4__subsec_4__para_b" data-eId="sec_4__subsec_4__para_b"><span class="akn-num">(b)</span><span class="akn-content"><span class="akn-p" id="sec_4__subsec_4__para_b__p_1" data-eId="sec_4__subsec_4__para_b__p_1">’n Liggingsplan van die besigheidskomponent van die voorgestelde <span class="akn-term" data-refersTo="#term-huiswinkel" id="sec_4__subsec_4__para_b__p_1__term_1" data-eId="sec_4__subsec_4__para_b__p_1__term_1">huiswinkel</span>;</span></span></section><section class="akn-paragraph" id="sec_4__subsec_4__para_c" data-eId="sec_4__subsec_4__para_c"><span class="akn-num">(c)</span><span class="akn-content"><span class="akn-p" id="sec_4__subsec_4__para_c__p_1" data-eId="sec_4__subsec_4__para_c__p_1">Bewys van die skriftelike toestemming van alle omliggende / aangrensende eienaars om ’n <span class="akn-term" data-refersTo="#term-huiswinkel" id="sec_4__subsec_4__para_c__p_1__term_1" data-eId="sec_4__subsec_4__para_c__p_1__term_1">huiswinkel</span> op die betrokke perseel te bedryf;</span></span></section><section class="akn-paragraph" id="sec_4__subsec_4__para_d" data-eId="sec_4__subsec_4__para_d"><span class="akn-num">(d)</span><span class="akn-content"><span class="akn-p" id="sec_4__subsec_4__para_d__p_1" data-eId="sec_4__subsec_4__para_d__p_1">’n Motivering van die aansoeker vir die vestiging van ’n <span class="akn-term" data-refersTo="#term-huiswinkel" id="sec_4__subsec_4__para_d__p_1__term_1" data-eId="sec_4__subsec_4__para_d__p_1__term_1">huiswinkel</span> op die perseel.</span></span></section></section><section class="akn-subsection" id="sec_4__subsec_5" data-eId="sec_4__subsec_5"><span class="akn-num">(5)</span><span class="akn-content"><span class="akn-p" id="sec_4__subsec_5__p_1" data-eId="sec_4__subsec_5__p_1">Die aansoek sal adverteer word in die plaaslike pers en per geregistreerde skrywe aan direk aanliggende perseeleienaars.</span></span></section><section class="akn-subsection" id="sec_4__subsec_6" data-eId="sec_4__subsec_6"><span class="akn-num">(6)</span><span class="akn-content"><span class="akn-p" id="sec_4__subsec_6__p_1" data-eId="sec_4__subsec_6__p_1">Die aansoek sal eers ge-adverteer word nadat die toepaslike aansoekfooi, soos van tyd tot tyd deur die <span class="akn-term" data-refersTo="#term-Raad" id="sec_4__subsec_6__p_1__term_1" data-eId="sec_4__subsec_6__p_1__term_1">Raad</span> bepaal, betaal is.</span></span></section><section class="akn-subsection" id="sec_4__subsec_7" data-eId="sec_4__subsec_7"><span class="akn-num">(7)</span><span class="akn-content"><span class="akn-p" id="sec_4__subsec_7__p_1" data-eId="sec_4__subsec_7__p_1">Dertig dae sal deur die <span class="akn-term" data-refersTo="#term-munisipaliteit" id="sec_4__subsec_7__p_1__term_1" data-eId="sec_4__subsec_7__p_1__term_1">munisipaliteit</span> verleen word om kommentaar te lewer.</span></span></section><section class="akn-subsection" id="sec_4__subsec_8" data-eId="sec_4__subsec_8"><span class="akn-num">(8)</span><span class="akn-content"><span class="akn-p" id="sec_4__subsec_8__p_1" data-eId="sec_4__subsec_8__p_1">Die Munisipale Bestuurder of sy / haar gevolgmagtigde amptenaar sal die aansoek oorweeg en ’n besluit neem oor die goedkeuring daarvan, al dan nie.</span></span></section><section class="akn-subsection" id="sec_4__subsec_9" data-eId="sec_4__subsec_9"><span class="akn-num">(9)</span><span class="akn-content"><span class="akn-p" id="sec_4__subsec_9__p_1" data-eId="sec_4__subsec_9__p_1">Die aansoeker en beswaarmakers, indien van toepassing, sal skriftelik in kennis gestel word van die besluit van die Munisipale Bestuurder of sy / haar gevolgmagtigde amptenaar.</span></span></section><section class="akn-subsection" id="sec_4__subsec_10" data-eId="sec_4__subsec_10"><span class="akn-num">(10)</span><span class="akn-content"><span class="akn-p" id="sec_4__subsec_10__p_1" data-eId="sec_4__subsec_10__p_1">Besware in terme van artikel 4(6) van hierdie verordening sal hanteer word in terme van SPLUMA, 2013.</span></span></section></section><section class="akn-section" id="sec_5" data-eId="sec_5"><h3>5. Vereistes vir ’n <span class="akn-term" data-refersTo="#term-huiswinkel" id="sec_5__term_1" data-eId="sec_5__term_1">huiswinkel</span></h3><section class="akn-subsection" id="sec_5__subsec_1" data-eId="sec_5__subsec_1"><span class="akn-num">(1)</span><span class="akn-intro"><span class="akn-p" id="sec_5__subsec_1__intro__p_1" data-eId="sec_5__subsec_1__intro__p_1">Huiswinkels moet aan die volgende vereistes voldoen:</span></span><section class="akn-paragraph" id="sec_5__subsec_1__para_a" data-eId="sec_5__subsec_1__para_a"><span class="akn-num">(a)</span><span class="akn-content"><span class="akn-p" id="sec_5__subsec_1__para_a__p_1" data-eId="sec_5__subsec_1__para_a__p_1">Die <span class="akn-term" data-refersTo="#term-huiswinkel" id="sec_5__subsec_1__para_a__p_1__term_1" data-eId="sec_5__subsec_1__para_a__p_1__term_1">huiswinkel</span> mag slegs bedryf word vanuit ’n woongebou wat voldoen aan die Skema regulasies toepaslik op die betrokke area en die Nasionale Bouregulasies;</span></span></section><section class="akn-paragraph" id="sec_5__subsec_1__para_b" data-eId="sec_5__subsec_1__para_b"><span class="akn-num">(b)</span><span class="akn-content"><span class="akn-p" id="sec_5__subsec_1__para_b__p_1" data-eId="sec_5__subsec_1__para_b__p_1">Die besigheidskomponent van die <span class="akn-term" data-refersTo="#term-huiswinkel" id="sec_5__subsec_1__para_b__p_1__term_1" data-eId="sec_5__subsec_1__para_b__p_1__term_1">huiswinkel</span> mag nie meer as 33% van die totale vloerruimte van die woongebou oorskry nie;</span></span></section><section class="akn-paragraph" id="sec_5__subsec_1__para_c" data-eId="sec_5__subsec_1__para_c"><span class="akn-num">(c)</span><span class="akn-content"><span class="akn-p" id="sec_5__subsec_1__para_c__p_1" data-eId="sec_5__subsec_1__para_c__p_1">Die erf waaruit die <span class="akn-term" data-refersTo="#term-huiswinkel" id="sec_5__subsec_1__para_c__p_1__term_1" data-eId="sec_5__subsec_1__para_c__p_1__term_1">huiswinkel</span> bedryf word moet ’n woonhuis as ’n primêre residensiële eiendom bevat;</span></span></section><section class="akn-paragraph" id="sec_5__subsec_1__para_d" data-eId="sec_5__subsec_1__para_d"><span class="akn-num">(d)</span><span class="akn-content"><span class="akn-p" id="sec_5__subsec_1__para_d__p_1" data-eId="sec_5__subsec_1__para_d__p_1">Die <span class="akn-term" data-refersTo="#term-huiswinkel" id="sec_5__subsec_1__para_d__p_1__term_1" data-eId="sec_5__subsec_1__para_d__p_1__term_1">huiswinkel</span> mag nie binne die straatreserwe geleë wees nie;</span></span></section><section class="akn-paragraph" id="sec_5__subsec_1__para_e" data-eId="sec_5__subsec_1__para_e"><span class="akn-num">(e)</span><span class="akn-content"><span class="akn-p" id="sec_5__subsec_1__para_e__p_1" data-eId="sec_5__subsec_1__para_e__p_1">Die goedkeuring vir die bedryf van die <span class="akn-term" data-refersTo="#term-huiswinkel" id="sec_5__subsec_1__para_e__p_1__term_1" data-eId="sec_5__subsec_1__para_e__p_1__term_1">huiswinkel</span> mag nie veroorsaak dat minder as 80% van die eiendom in die betrokke straat nieresidensieel van aard is nie;</span></span></section><section class="akn-paragraph" id="sec_5__subsec_1__para_f" data-eId="sec_5__subsec_1__para_f"><span class="akn-num">(f)</span><span class="akn-content"><span class="akn-p" id="sec_5__subsec_1__para_f__p_1" data-eId="sec_5__subsec_1__para_f__p_1">In gevalle wat ’n <span class="akn-term" data-refersTo="#term-huiswinkel" id="sec_5__subsec_1__para_f__p_1__term_1" data-eId="sec_5__subsec_1__para_f__p_1__term_1">huiswinkel</span> as ’n kategorie twee <span class="akn-term" data-refersTo="#term-huiswinkel" id="sec_5__subsec_1__para_f__p_1__term_2" data-eId="sec_5__subsec_1__para_f__p_1__term_2">huiswinkel</span> geklassifiseer word, moet aansoek gedoen word vir hersonering van die betrokke perseel, maar kan die feit dat aansoek gedoen moet word vir hersonering nie gesien word as ’n outomatiese goedkeuring van die betrokke hersoneringsaansoek nie.</span></span></section></section><section class="akn-subsection" id="sec_5__subsec_2" data-eId="sec_5__subsec_2"><span class="akn-num">(2)</span><span class="akn-content"><span class="akn-p" id="sec_5__subsec_2__p_1" data-eId="sec_5__subsec_2__p_1">Die <span class="akn-term" data-refersTo="#term-Raad" id="sec_5__subsec_2__p_1__term_1" data-eId="sec_5__subsec_2__p_1__term_1">Raad</span> behou die reg voor om die goedkeuring te enige tyd in te trek indien enige van die voorgemelde riglyne nie nagekom word nie, of verbreek word.</span></span></section></section><section class="akn-section" id="sec_6" data-eId="sec_6"><h3>6. Beperkings</h3><section class="akn-subsection" id="sec_6__subsec_1" data-eId="sec_6__subsec_1"><span class="akn-num">(1)</span><span class="akn-content"><span class="akn-p" id="sec_6__subsec_1__p_1" data-eId="sec_6__subsec_1__p_1">Enige verandering aan die bestaande woonhuis moet by die residensiële karakter van die betrokke gebied inpas.</span></span></section><section class="akn-subsection" id="sec_6__subsec_2" data-eId="sec_6__subsec_2"><span class="akn-num">(2)</span><span class="akn-content"><span class="akn-p" id="sec_6__subsec_2__p_1" data-eId="sec_6__subsec_2__p_1">Die besigheidsgedeelte van die <span class="akn-term" data-refersTo="#term-huiswinkel" id="sec_6__subsec_2__p_1__term_1" data-eId="sec_6__subsec_2__p_1__term_1">huiswinkel</span> mag nie vergroot word nie.</span></span></section><section class="akn-subsection" id="sec_6__subsec_3" data-eId="sec_6__subsec_3"><span class="akn-num">(3)</span><span class="akn-content"><span class="akn-p" id="sec_6__subsec_3__p_1" data-eId="sec_6__subsec_3__p_1">Alle wetgewing, regulasies en veiligheidsmaatreëls ten opsigte van die bedryf van die <span class="akn-term" data-refersTo="#term-huiswinkel" id="sec_6__subsec_3__p_1__term_1" data-eId="sec_6__subsec_3__p_1__term_1">huiswinkel</span> en die ware daarin, moet aan voldoen word deur die eienaar.</span></span></section><section class="akn-subsection" id="sec_6__subsec_4" data-eId="sec_6__subsec_4"><span class="akn-num">(4)</span><span class="akn-content"><span class="akn-p" id="sec_6__subsec_4__p_1" data-eId="sec_6__subsec_4__p_1">Die bedryf van die <span class="akn-term" data-refersTo="#term-huiswinkel" id="sec_6__subsec_4__p_1__term_1" data-eId="sec_6__subsec_4__p_1__term_1">huiswinkel</span> mag nie ’n <span class="akn-term" data-refersTo="#term-openbare_oorlas" id="sec_6__subsec_4__p_1__term_2" data-eId="sec_6__subsec_4__p_1__term_2">openbare oorlas</span> veroorsaak nie.</span></span></section><section class="akn-subsection" id="sec_6__subsec_5" data-eId="sec_6__subsec_5"><span class="akn-num">(5)</span><span class="akn-content"><span class="akn-p" id="sec_6__subsec_5__p_1" data-eId="sec_6__subsec_5__p_1">Geen plofbare of vlambare stowwe mag aangehou of verkoop word nie.</span></span></section><section class="akn-subsection" id="sec_6__subsec_6" data-eId="sec_6__subsec_6"><span class="akn-num">(6)</span><span class="akn-content"><span class="akn-p" id="sec_6__subsec_6__p_1" data-eId="sec_6__subsec_6__p_1">Toestemming om ’n <span class="akn-term" data-refersTo="#term-huiswinkel" id="sec_6__subsec_6__p_1__term_1" data-eId="sec_6__subsec_6__p_1__term_1">huiswinkel</span> te bedryf word aan die geregistreerde eienaar van die perseel toegestaan en is nie oordraagbaar nie.</span></span></section><section class="akn-subsection" id="sec_6__subsec_7" data-eId="sec_6__subsec_7"><span class="akn-num">(7)</span><span class="akn-content"><span class="akn-p" id="sec_6__subsec_7__p_1" data-eId="sec_6__subsec_7__p_1">Die besigheidsaktiwiteit mag slegs plaasvind tussen 6h00 en 22h00.</span></span></section><section class="akn-subsection" id="sec_6__subsec_8" data-eId="sec_6__subsec_8"><span class="akn-num">(8)</span><span class="akn-intro"><span class="akn-p" id="sec_6__subsec_8__intro__p_1" data-eId="sec_6__subsec_8__intro__p_1">Indien ’n aansoeker ’n advertensieteken wil oprig, moet -</span></span><section class="akn-paragraph" id="sec_6__subsec_8__para_a" data-eId="sec_6__subsec_8__para_a"><span class="akn-num">(a)</span><span class="akn-content"><span class="akn-p" id="sec_6__subsec_8__para_a__p_1" data-eId="sec_6__subsec_8__para_a__p_1">vooraf by die Munisipaliteit aansoek gedoen word;</span></span></section><section class="akn-paragraph" id="sec_6__subsec_8__para_b" data-eId="sec_6__subsec_8__para_b"><span class="akn-num">(b)</span><span class="akn-content"><span class="akn-p" id="sec_6__subsec_8__para_b__p_1" data-eId="sec_6__subsec_8__para_b__p_1">mag slegs een onbeligte bord of kennisgewing, wat nie 2000 cm² in grootte oorskry nie en wat slegs die naam van die eienaar, besigheid en die aard daarvan aandui, vertoon word;</span></span></section><section class="akn-paragraph" id="sec_6__subsec_8__para_c" data-eId="sec_6__subsec_8__para_c"><span class="akn-num">(c)</span><span class="akn-content"><span class="akn-p" id="sec_6__subsec_8__para_c__p_1" data-eId="sec_6__subsec_8__para_c__p_1">die Munisipaliteit se geskrewe goedkeuring vooraf verkry word.</span></span></section></section><section class="akn-subsection" id="sec_6__subsec_9" data-eId="sec_6__subsec_9"><span class="akn-num">(9)</span><span class="akn-content"><span class="akn-p" id="sec_6__subsec_9__p_1" data-eId="sec_6__subsec_9__p_1">Slegs geregistreerde eienaars van die eiendom mag handel dryf.</span></span></section></section><section class="akn-section" id="sec_7" data-eId="sec_7"><h3>7. Nie-aanspreeklikheid van die <span class="akn-term" data-refersTo="#term-munisipaliteit" id="sec_7__term_1" data-eId="sec_7__term_1">munisipaliteit</span></h3><span class="akn-content"><span class="akn-p" id="sec_7__p_1" data-eId="sec_7__p_1">Die <span class="akn-term" data-refersTo="#term-munisipaliteit" id="sec_7__p_1__term_1" data-eId="sec_7__p_1__term_1">munisipaliteit</span> is nie aanspreeklik vir enige regstreekse of gevolglike verlies of skade wat die eienaar van die <span class="akn-term" data-refersTo="#term-huiswinkel" id="sec_7__p_1__term_2" data-eId="sec_7__p_1__term_2">huiswinkel</span> perseel mag ly of opdoen as gevolg van of voortspruitend uit die goedkeuring van die <span class="akn-term" data-refersTo="#term-huiswinkel" id="sec_7__p_1__term_3" data-eId="sec_7__p_1__term_3">huiswinkel</span> nie.</span></span></section><section class="akn-section" id="sec_8" data-eId="sec_8"><h3>8. Voldoeningskennisgewings</h3><section class="akn-subsection" id="sec_8__subsec_1" data-eId="sec_8__subsec_1"><span class="akn-num">(1)</span><span class="akn-content"><span class="akn-p" id="sec_8__subsec_1__p_1" data-eId="sec_8__subsec_1__p_1">Wanneer ookal ’n wetstoepasser bevind dat enige persoon ’n bepaling van hierdie verordening oortree of dat as gevolg van enige persoon se optrede of versuim ’n toestand ontstaan het wat ’n <span class="akn-term" data-refersTo="#term-openbare_oorlas" id="sec_8__subsec_1__p_1__term_1" data-eId="sec_8__subsec_1__p_1__term_1">openbare oorlas</span> veroorsaak of moontlik aanleiding kan gee tot die ontstaan van ’n <span class="akn-term" data-refersTo="#term-openbare_oorlas" id="sec_8__subsec_1__p_1__term_2" data-eId="sec_8__subsec_1__p_1__term_2">openbare oorlas</span>, kan so ’n wetstoepasser ’n boete van R2000 dien aan sodanige persoon.</span></span></section><section class="akn-subsection" id="sec_8__subsec_2" data-eId="sec_8__subsec_2"><span class="akn-num">(2)</span><span class="akn-intro"><span class="akn-p" id="sec_8__subsec_2__intro__p_1" data-eId="sec_8__subsec_2__intro__p_1">Sou ’n kennisgewing uitgereik word, moet dit die volgende bevat –</span></span><section class="akn-paragraph" id="sec_8__subsec_2__para_a" data-eId="sec_8__subsec_2__para_a"><span class="akn-num">(a)</span><span class="akn-content"><span class="akn-p" id="sec_8__subsec_2__para_a__p_1" data-eId="sec_8__subsec_2__para_a__p_1">Die bepaling van die verordening wat oortree word of oortree sal word as die toestand toegelaat word om voort te duur;</span></span></section><section class="akn-paragraph" id="sec_8__subsec_2__para_b" data-eId="sec_8__subsec_2__para_b"><span class="akn-num">(b)</span><span class="akn-content"><span class="akn-p" id="sec_8__subsec_2__para_b__p_1" data-eId="sec_8__subsec_2__para_b__p_1">Die maatreëls wat getref moet word om die toestand reg te stel, en</span></span></section><section class="akn-paragraph" id="sec_8__subsec_2__para_c" data-eId="sec_8__subsec_2__para_c"><span class="akn-num">(c)</span><span class="akn-content"><span class="akn-p" id="sec_8__subsec_2__para_c__p_1" data-eId="sec_8__subsec_2__para_c__p_1">Die tydperk waarbinne aan die kennisgewing voldoen moet word.</span></span></section></section></section><section class="akn-section" id="sec_9" data-eId="sec_9"><h3>9. Toepassing</h3><section class="akn-subsection" id="sec_9__subsec_1" data-eId="sec_9__subsec_1"><span class="akn-num">(1)</span><span class="akn-content"><span class="akn-p" id="sec_9__subsec_1__p_1" data-eId="sec_9__subsec_1__p_1">Die bepalings van hierdie verordening doen nie afbreuk aan die bepalings van enige ander wetgewing ingevolge waarvan voorsiening gemaak is vir die beheer van huiswinkels soos bepaal in daardie wetgewing.</span></span></section></section><section class="akn-section" id="sec_10" data-eId="sec_10"><h3>10. Oorgangsmaatreëls</h3><section class="akn-subsection" id="sec_10__subsec_1" data-eId="sec_10__subsec_1"><span class="akn-num">(1)</span><span class="akn-intro"><span class="akn-p" id="sec_10__subsec_1__intro__p_1" data-eId="sec_10__subsec_1__intro__p_1">’n Persoon wat kan bewys dat die <span class="akn-term" data-refersTo="#term-Raad" id="sec_10__subsec_1__intro__p_1__term_1" data-eId="sec_10__subsec_1__intro__p_1__term_1">Raad</span> ten tyde van die inwerkingstelling van hierdie verordening reeds goedkeuring toegestaan het om ’n <span class="akn-term" data-refersTo="#term-huiswinkel" id="sec_10__subsec_1__intro__p_1__term_2" data-eId="sec_10__subsec_1__intro__p_1__term_2">huiswinkel</span> te bedryf, mag voortgaan om op te tree in ooreenstemming met die goedkeuring ingevolge sodanige verordening, op voorwaarde dat: -</span></span><section class="akn-paragraph" id="sec_10__subsec_1__para_a" data-eId="sec_10__subsec_1__para_a"><span class="akn-num">(a)</span><span class="akn-content"><span class="akn-p" id="sec_10__subsec_1__para_a__p_1" data-eId="sec_10__subsec_1__para_a__p_1">Die geregistreerde eienaar binne 6 maande vanaf proklamering van hierdie verordening weer aansoek doen by die <span class="akn-term" data-refersTo="#term-Raad" id="sec_10__subsec_1__para_a__p_1__term_1" data-eId="sec_10__subsec_1__para_a__p_1__term_1">Raad</span>.</span></span></section><section class="akn-paragraph" id="sec_10__subsec_1__para_b" data-eId="sec_10__subsec_1__para_b"><span class="akn-num">(b)</span><span class="akn-content"><span class="akn-p" id="sec_10__subsec_1__para_b__p_1" data-eId="sec_10__subsec_1__para_b__p_1">Geen goedkeuring vanaf die oorspronklike aansoeker na ’n ander persoon oorgedra mag word nie; en</span></span></section><section class="akn-paragraph" id="sec_10__subsec_1__para_c" data-eId="sec_10__subsec_1__para_c"><span class="akn-num">(c)</span><span class="akn-content"><span class="akn-p" id="sec_10__subsec_1__para_c__p_1" data-eId="sec_10__subsec_1__para_c__p_1">Die eienaar van die <span class="akn-term" data-refersTo="#term-huiswinkel" id="sec_10__subsec_1__para_c__p_1__term_1" data-eId="sec_10__subsec_1__para_c__p_1__term_1">huiswinkel</span> bewys lewer van die <span class="akn-term" data-refersTo="#term-Raad" id="sec_10__subsec_1__para_c__p_1__term_2" data-eId="sec_10__subsec_1__para_c__p_1__term_2">Raad</span> se goedkeuring.</span></span></section></section></section><section class="akn-section" id="sec_11" data-eId="sec_11"><h3>11. Delegasie</h3><span class="akn-content"><span class="akn-p" id="sec_11__p_1" data-eId="sec_11__p_1">Die <span class="akn-term" data-refersTo="#term-munisipale_bestuurder" id="sec_11__p_1__term_1" data-eId="sec_11__p_1__term_1">munisipale bestuurder</span> mag enige bevoegdheid of plig wat ingevolge die bepalings van hierdie verordening aan die <span class="akn-term" data-refersTo="#term-munisipale_bestuurder" id="sec_11__p_1__term_2" data-eId="sec_11__p_1__term_2">munisipale bestuurder</span> toegeken is, skriftelik aan ’n amptenaar van die <span class="akn-term" data-refersTo="#term-munisipaliteit" id="sec_11__p_1__term_3" data-eId="sec_11__p_1__term_3">munisipaliteit</span> delegeer.</span></span></section><section class="akn-section" id="sec_12" data-eId="sec_12"><h3>12. Strafbepaling</h3><section class="akn-subsection" id="sec_12__subsec_1" data-eId="sec_12__subsec_1"><span class="akn-num">(1)</span><span class="akn-content"><span class="akn-p" id="sec_12__subsec_1__p_1" data-eId="sec_12__subsec_1__p_1">’n Persoon wat die bepalings van hierdie verordening oortree, is skuldig aan ’n misdryf en kan by skuldbevinding ’n boete van R2000 opgelê word.</span></span></section><section class="akn-subsection" id="sec_12__subsec_2" data-eId="sec_12__subsec_2"><span class="akn-num">(2)</span><span class="akn-content"><span class="akn-p" id="sec_12__subsec_2__p_1" data-eId="sec_12__subsec_2__p_1">’n Persoon wat versuim om te voldoen aan ’n kennisgewing wat ingevolge subartikel 8 gedien is, of ’n vereiste wat deur ’n gemagtigde werknemer in die uitoefening van sy of haar magte of die uitvoering van sy of haar pligte gestel is, is skuldig aan ’n misdryf en kan by skuldigbevinding ’n boete opgelê word.</span></span></section></section><section class="akn-section" id="sec_13" data-eId="sec_13"><h3>13. Kort titel en inwerkingtrede</h3><span class="akn-content"><span class="akn-p" id="sec_13__p_1" data-eId="sec_13__p_1">Hierdie gewysigde verordening word die Kaap Agulhas Munisipaliteit Verordening insake Huiswinkels genoem en tree in werking op die datum van die publikasie daarvan in die Provinsiale Koerant.</span></span></section></span></span></span>




